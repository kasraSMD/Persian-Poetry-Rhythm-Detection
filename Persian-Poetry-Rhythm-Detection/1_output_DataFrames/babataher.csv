poem_id,book_name,count,title,verses,verse_number,label,poet
1,دوبیتی‌ها,1,دوبیتی شمارهٔ ۱,"ببندم شال و میپوشم قدک را / بنازم گردش چرخ و فلک را
بگردم آب دریاها سراسر / بشویم هر دو دست بی نمک را
",2,dobeyti,babataher
2,دوبیتی‌ها,2,دوبیتی شمارهٔ ۲,"تن محنت کشی دیرم خدایا / دل با غم خوشی دیرم خدایا
زشوق مسکن و داد غریبی / به سینه آتشی دیرم خدایا
",2,dobeyti,babataher
3,دوبیتی‌ها,3,دوبیتی شمارهٔ ۳,"اگر یار مرا دیدی به خلوت / بگو ای بی‌وفا ای بیمروت
گریبانم ز دستت چاک چاکو / نخواهم دوخت تا روز قیامت
",2,dobeyti,babataher
4,دوبیتی‌ها,4,دوبیتی شمارهٔ ۴,"ته که ناخوانده‌ای علم سماوات / ته که نابرده‌ای ره در خرابات
ته که سود و زیان خود ندانی / بیاران کی رسی هیهات هیهات
",2,dobeyti,babataher
5,دوبیتی‌ها,5,دوبیتی شمارهٔ ۵,"دلی دیرم خریدار محبت / کز او گرم است بازار محبت
لباسی دوختم بر قامت دل / زپود محنت و تار محبت
",2,dobeyti,babataher
6,دوبیتی‌ها,6,دوبیتی شمارهٔ ۶,"محبت آتشی در جانم افروخت / که تا دامان محشر بایدم سوخت
عجب پیراهنی بهرم بریدی / که خیاط اجل میبایدش دوخت
",2,dobeyti,babataher
7,دوبیتی‌ها,7,دوبیتی شمارهٔ ۷,"نپرسی حال یار دلفکارت / که هجران چون کند با روزگارت
ته که روز و شوان در یاد مویی / هزارت عاشق با مو چه کارت
",2,dobeyti,babataher
8,دوبیتی‌ها,8,دوبیتی شمارهٔ ۸,"اگر دل دلبر و دلبر کدام است / وگر دلبر دل و دلرا چه نام است
دل و دلبر بهم آمیته وینم / ندونم دل که و دلبر کدام است
",2,dobeyti,babataher
9,دوبیتی‌ها,9,دوبیتی شمارهٔ ۹,"شب تاریک و سنگستان و مو مست / قدح از دست مو افتاد و نشکست
نگهدارنده‌اش نیکو نگهداشت / وگرنه صد قدح نفتاده بشکست
",2,dobeyti,babataher
10,دوبیتی‌ها,10,دوبیتی شمارهٔ ۱۰,"نفس شومم بدنیا بهر آن است / که تن از بهر موران پرورانست
ندونستم که شرط بندگی چیست / هرزه بورم بمیدان جهانست
",2,dobeyti,babataher
11,دوبیتی‌ها,11,دوبیتی شمارهٔ ۱۱,"شیرمردی بدم دلم چه دونست / اجل قصدم کره و شیر ژیونست
ز موشیر ژیان پرهیز می‌کرد / تنم وا مرگ جنگیدن ندونست
",2,dobeyti,babataher
12,دوبیتی‌ها,12,دوبیتی شمارهٔ ۱۲,"بود درد مو و درمانم از دوست / بود وصل مو و هجرانم از دوست
اگر قصابم از تن واکره پوست / جدا هرگز نگردد جانم از دوست
",2,dobeyti,babataher
13,دوبیتی‌ها,13,دوبیتی شمارهٔ ۱۳,"نمیدانم دلم دیوانهٔ کیست / کجا آواره و در خانهٔ کیست
نمیدونم دل سر گشتهٔ مو / اسیر نرگس مستانهٔ کیست
",2,dobeyti,babataher
14,دوبیتی‌ها,14,دوبیتی شمارهٔ ۱۴,"ته دوری از برم دل در برم نیست / هوای دیگری اندر سرم نیست
بجان دلبرم کز هر دو عالم / تمنای دگر جز دلبرم نیست
",2,dobeyti,babataher
15,دوبیتی‌ها,15,دوبیتی شمارهٔ ۱۵,"یکی برزیگرک نالان درین دشت / بخون دیدگان آلاله می‌کشت
همی کشت و همی گفت ای دریغا / بباید کشت و هشت و رفت ازین دشت
",2,dobeyti,babataher
16,دوبیتی‌ها,16,دوبیتی شمارهٔ ۱۶,"خرم کوه و خرم صحرا خرم دشت / خرم آنانکه این آلالیان کشت
بسی هند و بسی شند و بسی یند / همان کوه و همان صحرا همان دشت
",2,dobeyti,babataher
17,دوبیتی‌ها,17,دوبیتی شمارهٔ ۱۷,"بهار آیو به صحرا و در و دشت / جوانی هم بهاری بود و بگذشت
سر قبر جوانان لاله رویه / دمی که گلرخان آیند به گلگشت
",2,dobeyti,babataher
18,دوبیتی‌ها,18,دوبیتی شمارهٔ ۱۸,"سیاهی دو چشمانت مرا کشت / درازی دو زلفانت مرا کشت
به قتلم حاجت تیر و کمان نیست / خم ابرو و مژگانت مرا کشت
",2,dobeyti,babataher
19,دوبیتی‌ها,19,دوبیتی شمارهٔ ۱۹,"عزیزا کاسهٔ چشمم سرایت / میان هردو چشمم جای پایت
از آن ترسم که غافل پا نهی تو / نشیند خار مژگانم بپایت
",2,dobeyti,babataher
20,دوبیتی‌ها,20,دوبیتی شمارهٔ ۲۰,"من آن رندم که گیرم از شهان باج / بپوشم جوشن و بر سر نهم تاج
فرو ناید سر مردان به نامرد / اگر دارم کشند مانند حلاج
",2,dobeyti,babataher
21,دوبیتی‌ها,21,دوبیتی شمارهٔ ۲۱,"ته که می‌شی بمو چاره بیاموج / که این تاریک شوانرا چون کرم روج
کهی واجم که کی این روج آیو / کهی واجم که هرگز وا نه‌ای روج
",2,dobeyti,babataher
22,دوبیتی‌ها,22,دوبیتی شمارهٔ ۲۲,"اگر زرین کلاهی عاقبت هیچ / اگر خود پادشاهی عاقبت هیچ
اگر ملک سلیمانت ببخشند / در آخر خاک راهی عاقبت هیچ
",2,dobeyti,babataher
23,دوبیتی‌ها,23,دوبیتی شمارهٔ ۲۳,"زدست دیده و دل هر دو فریاد / که هر چه دیده بیند دل کند یاد
بسازم خنجری نیشش ز فولاد / زنم بر دیده تا دل گردد آزاد
",2,dobeyti,babataher
24,دوبیتی‌ها,24,دوبیتی شمارهٔ ۲۴,"گیج و ویجم که کافر گیج میراد / چنان گیجم که کافر هم موی ناد
بر این آئین که مو را جان و دل داد / شمع و پروانه را پرویج میداد
",2,dobeyti,babataher
25,دوبیتی‌ها,25,دوبیتی شمارهٔ ۲۵,"دو چشمم درد چشمانت بچیناد / مبو روجی که چشمم ته مبیناد
شنیدم رفتی و یاری گرفتی / اگر گوشم شنید چشمم مبیناد
",2,dobeyti,babataher
26,دوبیتی‌ها,26,دوبیتی شمارهٔ ۲۶,"دلم بی وصل ته شادی مبیناد / زدرد و محنت آزادی مبیناد
خراب آباد دل بی مقدم تو / الهی هرگز آبادی مبیناد
",2,dobeyti,babataher
27,دوبیتی‌ها,27,دوبیتی شمارهٔ ۲۷,"بیته یارب به بستان گل مرویاد / وگر روید کسش هرگز مبویاد
بیته هر گل به خنده لب گشاید / رخش از خون دل هرگز مشویاد
",2,dobeyti,babataher
28,دوبیتی‌ها,28,دوبیتی شمارهٔ ۲۸,"یکی درد و یکی درمان پسندد / یکی وصل و یکی هجران پسندد
من از درمان و درد و وصل و هجران / پسندم آنچه را جانان پسندد
",2,dobeyti,babataher
29,دوبیتی‌ها,29,دوبیتی شمارهٔ ۲۹,"الهی گردن گردون شود خرد / که فرزندان آدم را همه برد
یکی ناگه که زنده شد فلانی / همه گویند فلان ابن فلان مرد
",2,dobeyti,babataher
30,دوبیتی‌ها,30,دوبیتی شمارهٔ ۳۰,"نهالی کن سر از باغی برآرد / ببارش هر کسی دستی برآرد
برآرد باغبان از بیخ و از بن / اگر بر جای میوه گوهر آرد
",2,dobeyti,babataher
31,دوبیتی‌ها,31,دوبیتی شمارهٔ ۳۱,"غریبی بس مرا دلگیر دارد / فلک بر گردنم زنجیر دارد
فلک از گردنم زنجیر بردار / که غربت خاک دامنگیر دارد
",2,dobeyti,babataher
32,دوبیتی‌ها,32,دوبیتی شمارهٔ ۳۲,"خور از خورشید رویت شرم دارد / مه نو زابرویت آزرم دارد
بشهر و کوه و صحرا هر که بینی / زبان دل بذکرت گرم دارد
",2,dobeyti,babataher
33,دوبیتی‌ها,33,دوبیتی شمارهٔ ۳۳,"غم عشقت بیابان پرورم کرد / فراقت مرغ بی‌بال و پرم کرد
بمو واجی صبوری کن صبوری / صبوری طرفه خاکی بر سرم کرد
",2,dobeyti,babataher
34,دوبیتی‌ها,34,دوبیتی شمارهٔ ۳۴,"شوانم خواب در مرز گلان کرد / گلم واچید و خوابم را زیان کرد
باغبان دید که مو گل دوست دیرم / هزاران خار بر گل پاسبان کرد
",2,dobeyti,babataher
35,دوبیتی‌ها,35,دوبیتی شمارهٔ ۳۵,"دل عاشق به پیغامی بسازد / خمار آلوده با جامی بسازد
مرا کیفیت چشم تو کافیست / ریاضت کش ببادامی بسازد
",2,dobeyti,babataher
36,دوبیتی‌ها,36,دوبیتی شمارهٔ ۳۶,"دگر شو شد که مو جانم بسوزد / گریبان تا بدامانم بسوزد
برای کفر زلفت ای پریرخ / همی ترسم که ایمانم بسوزد
",2,dobeyti,babataher
37,دوبیتی‌ها,37,دوبیتی شمارهٔ ۳۷,"هر آنکس عاشق است از جان نترسد / یقین از بند و از زندان نترسد
دل عاشق بود گرگ گرسنه / که گرگ از هی هی چوپان نترسد
",2,dobeyti,babataher
38,دوبیتی‌ها,38,دوبیتی شمارهٔ ۳۸,"بلا رمزی ز بالای ته باشد / جنون سری ز سودای ته باشد
بصورت آفرینم این گمان بی / که پنهان در تماشای ته باشد
",2,dobeyti,babataher
39,دوبیتی‌ها,39,دوبیتی شمارهٔ ۳۹,"پسندی خوار و زارم تا کی و چند / پریشان روزگارم تا کی و چند
ته که باری ز دوشم برنگیری / گری سربار بارم تا کی و چند
",2,dobeyti,babataher
40,دوبیتی‌ها,40,دوبیتی شمارهٔ ۴۰,"دلا خوبان دل خونین پسندند / دلا خون شو که خوبان این پسندند
متاع کفر و دین بی‌مشتری نیست / گروهی آن گروهی این پسندند
",2,dobeyti,babataher
41,دوبیتی‌ها,41,دوبیتی شمارهٔ ۴۱,"مرا نه سر نه سامان آفریدند / پریشانم پریشان آفریدند
پریشان خاطران رفتند در خاک / مرا از خاک ایشان آفریدند
",2,dobeyti,babataher
42,دوبیتی‌ها,42,دوبیتی شمارهٔ ۴۲,"خوشا آنانکه سودای ته دیرند / که سر پیوسته در پای ته دیرند
بدل دیرم تمنای کسانی / که اندر دل تمنای ته دیرند
",2,dobeyti,babataher
43,دوبیتی‌ها,43,دوبیتی شمارهٔ ۴۳,"چو آن نخلم که بارش خورده باشند / چو آن ویران که گنجش برده باشند
چو آن پیری همی نالم درین دشت / که رودان عزیزش مرده باشند
",2,dobeyti,babataher
44,دوبیتی‌ها,44,دوبیتی شمارهٔ ۴۴,"خوشا آنانکه هر از بر ندانند / نه حرفی وانویسند و نه خوانند
چو مجنون سر نهند اندر بیابان / ازین گو گل روند آهو چرانند
",2,dobeyti,babataher
45,دوبیتی‌ها,45,دوبیتی شمارهٔ ۴۵,"خوشا آنانکه تن از جان ندانند / تن و جانی به جز جانان ندانند
بدردش خو گرند سالان و ماهان / بدرد خویشتن درمان ندانند
",2,dobeyti,babataher
46,دوبیتی‌ها,46,دوبیتی شمارهٔ ۴۶,"خوشا آنانکه پا از سر ندونند / مثال شعله خشک وتر ندونند
کنشت و کعبه و بتخانه و دیر / سرائی خالی از دلبر ندونند
",2,dobeyti,babataher
47,دوبیتی‌ها,47,دوبیتی شمارهٔ ۴۷,"خوشا آنانکه هر شامان ته وینند / سخن با ته گرند با ته نشینند
مو که پایم نبی کایم ته وینم / بشم آنان بوینم که ته وینند
",2,dobeyti,babataher
48,دوبیتی‌ها,48,دوبیتی شمارهٔ ۴۸,"خوشا آنان که با ته همنشینند / همیشه با دل خرم نشینند
همین بی رسم عشق و عشقبازی / که گستاخانه آیند و ته بینند
",2,dobeyti,babataher
49,دوبیتی‌ها,49,دوبیتی شمارهٔ ۴۹,"لاله کاران دگر لاله مکارید / باغبانان دو دست از گل بدارید
اگر عهد گلان این بو که دیدم / بیخ گل بر کنید و خار بکارید
",2,dobeyti,babataher
50,دوبیتی‌ها,50,دوبیتی شمارهٔ ۵۰,"مو آن رندم که نامم بی‌قلندر / نه خان دیرم نه مان دیرم نه لنگر
چو روج آیو بگردم گرد گیتی / چو شو آیو به خشتی وانهم سر
",2,dobeyti,babataher
51,دوبیتی‌ها,51,دوبیتی شمارهٔ ۵۱,"تویی آن شکرین لب یاسمین بر / منم آن آتشین دل دیدگان تر
از آن ترسم که در آغوشم آیی / گدازد آتشت بر آب شکر
",2,dobeyti,babataher
52,دوبیتی‌ها,52,دوبیتی شمارهٔ ۵۲,"گلش در زیر سنبل سایه پرور / نهال قامتش نخلی است نوبر
زعشق آن گل رعنا همه شب / چو بلبل ناله و افغان برآور
",2,dobeyti,babataher
53,دوبیتی‌ها,53,دوبیتی شمارهٔ ۵۳,"دمی بوره بوین حالم ته دلبر / دلم تنگه شبی با مو بسر بر
ته گل بر سر زنی ای نو گل مو / به جای گل زنم مو دست بر سر
",2,dobeyti,babataher
54,دوبیتی‌ها,54,دوبیتی شمارهٔ ۵۴,"بروی ماهت ای ماه ده و چار / به سرو قدت ای زیبنده رخسار
که جز عشقت خیالی در دلم نی / بدیاری ندارم مو سر و کار
",2,dobeyti,babataher
55,دوبیتی‌ها,55,دوبیتی شمارهٔ ۵۵,"دیم آلاله‌ای در دامن خار / واتم آلالیا کی چینمت بار
بگفتا باغبان معذور میدار / درخت دوستی دیر آورد بار
",2,dobeyti,babataher
56,دوبیتی‌ها,56,دوبیتی شمارهٔ ۵۶,"دلم زار و دلم زار و دلم زار / طبیبم آورید دردم کرید چار
طبیبم چون بوینه بر موی زار / کره در مون دردم را بناچار
",2,dobeyti,babataher
57,دوبیتی‌ها,57,دوبیتی شمارهٔ ۵۷,"سه درد آمو بجانم هر سه یکبار / غریبی و اسیری و غم یار
غریبی و اسیری چاره دیره / غم یار و غم یار و غم یار
",2,dobeyti,babataher
58,دوبیتی‌ها,58,دوبیتی شمارهٔ ۵۸,"زدل نقش جمالت در نشی یار / خیال خط و خالت در نشی یار
مژه سازم بدور دیده پرچین / که تا وینم خیالت در نشی یار
",2,dobeyti,babataher
59,دوبیتی‌ها,59,دوبیتی شمارهٔ ۵۹,"الاله کوهسارانم تویی یار / بنوشه جو کنارانم تویی یار
الاله کوهساران هفته‌ای بی / امید روزگارانم تویی یار
",2,dobeyti,babataher
60,دوبیتی‌ها,60,دوبیتی شمارهٔ ۶۰,"بی تو تلواسه دیرم ای نکویار / زهر در کاسه دیرم ای نکویار
میم خون گریه ساقی ناله مطرب / مصاحب این سه دیرم ای نکویار
",2,dobeyti,babataher
61,دوبیتی‌ها,61,دوبیتی شمارهٔ ۶۱,"فلک زار و نزارم کردی آخر / جدا از گلعذارم کردی آخر
میان تختهٔ نرد محبت / شش و پنجی بکارم کردی آخر
",2,dobeyti,babataher
62,دوبیتی‌ها,62,دوبیتی شمارهٔ ۶۲,"اگر شیری اگر میری اگر مور / گذر باید کنی آخر لب گور
دلا رحمی بجان خویشتن کن / که مورانت نهند خوان و کنند سور
",2,dobeyti,babataher
63,دوبیتی‌ها,63,دوبیتی شمارهٔ ۶۳,"اگر شیری اگر ببری اگر کور / سرانجامت بود جا در ته گور
تنت در خاک باشد سفره گستر / بگردش موش و مار و عقرب و مور
",2,dobeyti,babataher
64,دوبیتی‌ها,64,دوبیتی شمارهٔ ۶۴,"دلا اصلا نترسی از ره دور / دلا اصلا نترسی از ته گور
دلا اصلا نمیترسی که روزی / شوی بنگاه مار و لانهٔ مور
",2,dobeyti,babataher
65,دوبیتی‌ها,65,دوبیتی شمارهٔ ۶۵,"جره بازی بدم رفتم به نخجیر / سبک دستی بزد بر بال من تیر
برو غافل مچر در کوهساران / هران غافل چرد غافل خورد تیر
",2,dobeyti,babataher
66,دوبیتی‌ها,66,دوبیتی شمارهٔ ۶۶,"بوره بلبل بنالیم از سر سوز / بوره آه سحر از مو بیاموز
تو از بهر گلی ده روز نالی / مو از بهر دل‌آرامم شو و روز
",2,dobeyti,babataher
67,دوبیتی‌ها,67,دوبیتی شمارهٔ ۶۷,"جدا از رویت ای ماه دل افروز / نه روز از شو شناسم نه شو از روز
وصالت گر مرا گردد میسر / همه روزم شود چون عید نوروز
",2,dobeyti,babataher
68,دوبیتی‌ها,68,دوبیتی شمارهٔ ۶۸,"مو که سر در بیابانم شو و روز / سرشک از دیده بارانم شو و روز
نه تب دیرم نه جایم میکند درد / همیدونم که نالونم شو و روز
",2,dobeyti,babataher
69,دوبیتی‌ها,69,دوبیتی شمارهٔ ۶۹,"بی ته سر در بیابانم شو و روز / سرشک از دیده بارانم شو و روز
نه بیمارم که جایم میکری درد / همیدانم که نالانم شو و روز
",2,dobeyti,babataher
70,دوبیتی‌ها,70,دوبیتی شمارهٔ ۷۰,"غم و درد مو از عطار واپرس / درازی شب از بیمار واپرس
خلایق هر یکی صد بار پرسند / تو که جان و دلی یکبار واپرس
",2,dobeyti,babataher
71,دوبیتی‌ها,71,دوبیتی شمارهٔ ۷۱,"خداوندا بفریاد دلم رس / تو یار بیکسان مو مانده بیکس
همه گویند طاهر کس نداره / خدا یار مو چه حاجت کس
",2,dobeyti,babataher
72,دوبیتی‌ها,72,دوبیتی شمارهٔ ۷۲,"گلی که خود بدادم پیچ و تابش / باشک دیدگانم دادم آبش
درین گلشن خدایا کی روا بی / گل از مو دیگری گیرد گلابش
",2,dobeyti,babataher
73,دوبیتی‌ها,73,دوبیتی شمارهٔ ۷۳,"قضا رمزی زچشمان خمارش / قدر سری ز زلف مشگبارش
مه و مهر آیتی ز آنروی زیبا / نکویان جهان آئینه دارش
",2,dobeyti,babataher
74,دوبیتی‌ها,74,دوبیتی شمارهٔ ۷۴,"به قبرستان گذر کردم کم وبیش / بدیدم قبر دولتمند و درویش
نه درویش بیکفن در خاک رفته / نه دولتمند برده یک کفن بیش
",2,dobeyti,babataher
75,دوبیتی‌ها,75,دوبیتی شمارهٔ ۷۵,"شب تار است و گرگان میزنند میش / دو زلفانت حمایل کن بوره پیش
از آن کنج لبت بوسی بموده / بگو راه خدا دادم بدرویش
",2,dobeyti,babataher
76,دوبیتی‌ها,76,دوبیتی شمارهٔ ۷۶,"فلک نه همسری دارد نه هم کف / بخون ریزی دلش اصلا نگفت اف
همیشه شیوهٔ کارش همینه / چراغ دودمانیرا کند پف
",2,dobeyti,babataher
77,دوبیتی‌ها,77,دوبیتی شمارهٔ ۷۷,"دلی دیرم ولی دیوانه و دنگ / ز دستم شیشهٔ ناموس بر سنگ
ازین دیوانگی روزی برآیم / که در دامان دلبر برزنم چنگ
",2,dobeyti,babataher
78,دوبیتی‌ها,78,دوبیتی شمارهٔ ۷۸,"وای آن روجی که در قبرم نهند تنگ / ببالینم نهند خشت و گل و سنگ
نه پای آنکه بگریزم ز ماران / نه دست آنکه با موران کنم جنگ
",2,dobeyti,babataher
79,دوبیتی‌ها,79,دوبیتی شمارهٔ ۷۹,"دلی دیرم چو مو دیوانه و دنگ / زده آئینه هر نام بر سنگ
بمو واجند که بی نام و ننگی / هر آن یارش تویی چه نام و چه ننگ
",2,dobeyti,babataher
80,دوبیتی‌ها,80,دوبیتی شمارهٔ ۸۰,"حرامم بی ته بی آلاله و گل / حرامم بی ته بی آواز بلبل
حرامم بی اگر بی ته نشینم / کشم در پای گلبن ساغر مل
",2,dobeyti,babataher
81,دوبیتی‌ها,81,دوبیتی شمارهٔ ۸۱,"مو ام آن آذرین مرغی که فی‌الحال / بسوجم عالم ار برهم زنم بال
مصور گر کشد نقشم به گلشن / بسوجه گلشن از تاثیر تمثال
",2,dobeyti,babataher
82,دوبیتی‌ها,82,دوبیتی شمارهٔ ۸۲,"خدایا داد از این دل داد از این دل / نگشتم یک زمان من شاد از این دل
چو فردا داد خواهان داد خواهند / بر آرم من دو صد فریاد از این دل
",2,dobeyti,babataher
83,دوبیتی‌ها,83,دوبیتی شمارهٔ ۸۳,"خدایا خسته و زارم ازین دل / شو و روزان در آزارم ازین دل
مو از دل نالم و دل نالد از مو / زمو بستان که بیزارم ازین دل
",2,dobeyti,babataher
84,دوبیتی‌ها,84,دوبیتی شمارهٔ ۸۴,"بشم واشم که تا یاری گره دل / به بختم گریه و زاری گره دل
بگردی و نجوئی یار دیگر / که از جان و دلت یاری گره دل
",2,dobeyti,babataher
85,دوبیتی‌ها,85,دوبیتی شمارهٔ ۸۵,"چرا دایم بخوابی ای دل ای دل / ز غم در اضطرابی ای دل ای دل
بوره کنجی نشین شکر خدا کن / که شاید کام یابی ای دل ای دل
",2,dobeyti,babataher
86,دوبیتی‌ها,86,دوبیتی شمارهٔ ۸۶,"مگر شیر و پلنگی ای دل ای دل / بمو دایم به جنگی ای دل ای دل
اگر دستم فتی خونت بریجم / بوینم تا چه رنگی ای دل ای دل
",2,dobeyti,babataher
87,دوبیتی‌ها,87,دوبیتی شمارهٔ ۸۷,"چرا آزرده حالی ای دل ای دل / همه فکر و خیالی ای دل ای دل
بساجم خنجری دل را برآرم / بوینم تا چه حالی ای دل ای دل
",2,dobeyti,babataher
88,دوبیتی‌ها,88,دوبیتی شمارهٔ ۸۸,"مرا درد آموه و درمان چه حاصل / مرا وصل آموه و هجران چه حاصل
بسوته بی گل و آلاله بی سر / سر سوته کله یاران چه حاصل
",2,dobeyti,babataher
89,دوبیتی‌ها,89,دوبیتی شمارهٔ ۸۹,"دلا غافل ز سبحانی چه حاصل / مطیع نفس و شیطانی چه حاصل
بود قدر تو افزون از ملایک / تو قدر خود نمیدانی چه حاصل
",2,dobeyti,babataher
90,دوبیتی‌ها,90,دوبیتی شمارهٔ ۹۰,"ز بوی زلف تو مفتونم ای گل / ز رنگ روی تو دلخونم ای گل
من عاشق زعشقت بیقرارم / تو چون لیلی و من مجنونم ای گل
",2,dobeyti,babataher
91,دوبیتی‌ها,91,دوبیتی شمارهٔ ۹۱,"دلا پوشم ز عشقت جامهٔ نیل / نهم داغ غمت چون لاله بر دیل
دم از مهرت زنم همچون دم صبح / وز آن دم تا دم صور سرافیل
",2,dobeyti,babataher
92,دوبیتی‌ها,92,دوبیتی شمارهٔ ۹۲,"غمم غم بی و همراز دلم غم / غمم همصحبت و همراز و همدم
غمت مهله که مو تنها نشینم / مریزا بارک الله مرحبا غم
",2,dobeyti,babataher
93,دوبیتی‌ها,93,دوبیتی شمارهٔ ۹۳,"دو زلفانت گرم تار ربابم / چه میخواهی ازین حال خرابم
ته که با مو سر یاری نداری / چرا هر نیمه شو آیی بخوابم
",2,dobeyti,babataher
94,دوبیتی‌ها,94,دوبیتی شمارهٔ ۹۴,"مو آن محنت کش حسرت نصیبم / که در هر ملک و هر شهری غریبم
نه بو روزی که آیی بر سر من / بوینی مرده از هجرحبیبم
",2,dobeyti,babataher
95,دوبیتی‌ها,95,دوبیتی شمارهٔ ۹۵,"مو آن دل داده یکتا پرستم / که جام شرک و خود بینی شکستم
منم طاهر که در بزم محبت / محمد را کمینه چاکرستم
",2,dobeyti,babataher
96,دوبیتی‌ها,96,دوبیتی شمارهٔ ۹۶,"مو آن بحرم که در ظرف آمدستم / چو نقطه بر سر حرف آمدستم
بهر الفی الف قدی بر آیو / الف قدم که در الف آمدستم
",2,dobeyti,babataher
97,دوبیتی‌ها,97,دوبیتی شمارهٔ ۹۷,"من آن مسکین تذروبی پرستم / من آن سوزنده شمع بی‌سرستم
نه کار آخرت کردم نه دنیا / یکی خشکیده نخل بی‌برستم
",2,dobeyti,babataher
98,دوبیتی‌ها,98,دوبیتی شمارهٔ ۹۸,"بروی دلبری گر مایلستم / مکن منعم گرفتار دلستم
خدا را ساربان آهسته میران / که من واماندهٔ این قافلستم
",2,dobeyti,babataher
99,دوبیتی‌ها,99,دوبیتی شمارهٔ ۹۹,"به عشقت ای دلارا نگروستم / نوید وصل تو تا نشنوستم
بدل تخم وفایت کشتم آخر / بجز اندوه و خواری ندروستم
",2,dobeyti,babataher
100,دوبیتی‌ها,100,دوبیتی شمارهٔ ۱۰۰,"بشو یاد تو ای مه پاره هستم / بروز از درد و غم بیچاره هستم
تو داری در مقام خود قراری / مویم که در جهان آواره هستم
",2,dobeyti,babataher
101,دوبیتی‌ها,101,دوبیتی شمارهٔ ۱۰۱,"اگر آئی بجانت وانواجم / وگر نائی به هجرانت گداجم
ته هر دردی که داری بر دلم نه / بمیرم یا بسوجم یا بساجم
",2,dobeyti,babataher
102,دوبیتی‌ها,102,دوبیتی شمارهٔ ۱۰۲,"الهی ار بواجم ور نواجم / ته دانی حاجتم را مو چه واجم
اگر بنوازیم حاجت روا بی / وگر محروم سازی مو چه ساجم
",2,dobeyti,babataher
103,دوبیتی‌ها,103,دوبیتی شمارهٔ ۱۰۳,"دلم دردین و نالین چه واجم / رخم گردین و خاکین چه واجم
بگردیدم به هفتاد و دو ملت / بصد مذهب منادین چه واجم
",2,dobeyti,babataher
104,دوبیتی‌ها,104,دوبیتی شمارهٔ ۱۰۴,"نمیدانم که رازم با که واجم / غم و سوز وگدازم با که واجم
چه واجم هر که ذونه میکره فاش / دگر راز و نیازم با که واجم
",2,dobeyti,babataher
105,دوبیتی‌ها,105,دوبیتی شمارهٔ ۱۰۵,"به آهی گنبد خضرا بسوجم / فلک را جمله سر تا پا بسوجم
بسوجم ار نه کارم را بساجی / چه فرمائی بساجی یا بسوجم
",2,dobeyti,babataher
106,دوبیتی‌ها,106,دوبیتی شمارهٔ ۱۰۶,"نذونی ای فلک که مستمندم / وامو پر بد مکه که دردمندم
بیک گردش که میکردی ببینی / چو رشته مو بسامانت ببندم
",2,dobeyti,babataher
107,دوبیتی‌ها,107,دوبیتی شمارهٔ ۱۰۷,"مو که چون اشتران قانع به خارم / جهازم چوب و خرواری ببارم
بدین مزد قلیل و رنج بسیار / هنوز از روی مالک شرمسارم
",2,dobeyti,babataher
108,دوبیتی‌ها,108,دوبیتی شمارهٔ ۱۰۸,"بوره ای روی تو باغ بهارم / خیالت مونس شبهای تارم
خدا دونه که در دنیای فانی / بغیر عشق ته کاری ندارم
",2,dobeyti,babataher
109,دوبیتی‌ها,109,دوبیتی شمارهٔ ۱۰۹,"همه شو تا سحر اختر شمارم / که ماه رویت آیو در کنارم
شوان گوشم بدر چشمم براهت / گذاری تا بکی در انتظارم
",2,dobeyti,babataher
110,دوبیتی‌ها,110,دوبیتی شمارهٔ ۱۱۰,"شوان استارگان یک‌یک شمارم / براهت تا سحر در انتظارم
پس از نیمه شوان که ته نیایی / زدیده اشک چون باران ببارم
",2,dobeyti,babataher
111,دوبیتی‌ها,111,دوبیتی شمارهٔ ۱۱۱,"از آن انگشت نمای روزگارم / که دور افتاده از یار و دیارم
ندونم قصد جان کردن بناحق / بجز بر سرزدن چاره ندارم
",2,dobeyti,babataher
112,دوبیتی‌ها,112,دوبیتی شمارهٔ ۱۱۲,"از آن دلخسته و سینه فگارم / که گریان در ته سنگ مزارم
بواجندم که ته شوری نداری / سرا پا شور دارم شر ندارم
",2,dobeyti,babataher
113,دوبیتی‌ها,113,دوبیتی شمارهٔ ۱۱۳,"غم عالم همه کردی ببارم / مگر مو لوک مست سر قطارم
مهارم کردی و دادی به ناکس / فزودی هر زمان باری ببارم
",2,dobeyti,babataher
114,دوبیتی‌ها,114,دوبیتی شمارهٔ ۱۱۴,"کافرم گر منی آلاله کارم / کافرم گر منی آبش بدارم
کافرم گر منی نامش برم نام / دو صد داغ دل از آلاله دارم
",2,dobeyti,babataher
115,دوبیتی‌ها,115,دوبیتی شمارهٔ ۱۱۵,"هزاران ملک دنیا گر بدارم / هزاران ملک عقبی گر بدارم
بوره ته دلبرم تا با ته واجم / که بی روی تو آنرا گر بدارم
",2,dobeyti,babataher
116,دوبیتی‌ها,116,دوبیتی شمارهٔ ۱۱۶,"غم عشق تو مادرزاد دیرم / نه از آموزش استاد دیرم
بدان شادم که از یمن غم تو / خراب آباد دل آباد دیرم
",2,dobeyti,babataher
117,دوبیتی‌ها,117,دوبیتی شمارهٔ ۱۱۷,"ز دست چرخ گردون داد دیرم / هزاران ناله و فریاد دیرم
نشنید دستانم با خس و خار / چگونه خاطر خود شاد دیرم
",2,dobeyti,babataher
118,دوبیتی‌ها,118,دوبیتی شمارهٔ ۱۱۸,"مو از قالوا بلی تشویش دیرم / گنه از برگ و باران بیش دیرم
اگر لاتقنطوا دستم نگیرد / مو از یاویلنا اندیش دیرم
",2,dobeyti,babataher
119,دوبیتی‌ها,119,دوبیتی شمارهٔ ۱۱۹,"مو از جور بتان دل ریش دیرم / زلاله داغ بر دل بیش دیرم
چو فردا نامه خوانان نامه خوانند / من شرمنده سر در پیش دیرم
",2,dobeyti,babataher
120,دوبیتی‌ها,120,دوبیتی شمارهٔ ۱۲۰,"ز عشقت آتشی در بوته دیرم / در آن آتش دل و جان سوته دیرم
سگت ار پا نهد بر چشمم ای دوست / بمژگان خاک راهش رو ته دیرم
",2,dobeyti,babataher
121,دوبیتی‌ها,121,دوبیتی شمارهٔ ۱۲۱,"بسر شوق سر کوی ته دیرم / بدل مهر مه روی ته دیرم
بت من کعبهٔ من قبلهٔ من / ته ای هر سو نظر سوی ته دیرم
",2,dobeyti,babataher
122,دوبیتی‌ها,122,دوبیتی شمارهٔ ۱۲۲,"هزاران غم بدل اندوته دیرم / هزار آتش بجان افروته دیرم
بیک آه سحر کز دل برآرم / هزاران مدعی را سوته دیرم
",2,dobeyti,babataher
123,دوبیتی‌ها,123,دوبیتی شمارهٔ ۱۲۳,"زعشقت آتشی در بوته دیرم / در آن آتش دل و جان سوته دیرم
سگت ار پا نهد بر چشمم ایدوست / بمژگان خاک پایش روته دیرم
",2,dobeyti,babataher
124,دوبیتی‌ها,124,دوبیتی شمارهٔ ۱۲۴,"دلی نازک بسان شیشه دیرم / اگر آهی کشم اندیشه دیرم
سرشکم گر بود خونین عجب نیست / مو آن نخلم که در خون ریشه دیرم
",2,dobeyti,babataher
125,دوبیتی‌ها,125,دوبیتی شمارهٔ ۱۲۵,"زهجرانت هزار اندیشه دیرم / همیشه زهر غم در شیشه دیرم
ز نا سازی بخت و گردش چرخ / فغان و آه و زاری پیشه دیرم
",2,dobeyti,babataher
126,دوبیتی‌ها,126,دوبیتی شمارهٔ ۱۲۶,"مو آن رندم که عصیان پیشه دیرم / بدستی جام و دستی شیشه دیرم
اگر تو بیگناهی رو ملک شو / من از حوا و آدم ریشه دیرم
",2,dobeyti,babataher
127,دوبیتی‌ها,127,دوبیتی شمارهٔ ۱۲۷,"بسر غیر ته سودائی ندیرم / بدل جز ته تمنائی ندیرم
خدا دونه که در بازار عشقت / بجز جان هیچ کالائی ندیرم
",2,dobeyti,babataher
128,دوبیتی‌ها,128,دوبیتی شمارهٔ ۱۲۸,"بغیر ته دگر یاری ندیرم / به اغیاری سر و کاری ندیرم
بدکان ته آن کاسد متاعم / که اصلا روی بازاری ندیرم
",2,dobeyti,babataher
129,دوبیتی‌ها,129,دوبیتی شمارهٔ ۱۲۹,"همه عالم پر از کرد چه سازم / چو مو دلها پر از درد چه سازم
بکشتم سنبلی دامان الوند / همواز طالعم زرد چه سازم
",2,dobeyti,babataher
130,دوبیتی‌ها,130,دوبیتی شمارهٔ ۱۳۰,"بدل درد غمت باقی هنوزم / کسی واقف نبو از درد و سوزم
نبو یک بلبل سوته به گلشن / به سوز مو نبو کافر به روزم
",2,dobeyti,babataher
131,دوبیتی‌ها,131,دوبیتی شمارهٔ ۱۳۱,"فلک بر هم زدی آخر اساسم / زدی بر خمرهٔ نیلی لباسم
اگر داری برات از قصد جانم / بکن آخر ازین دنیا اساسم
",2,dobeyti,babataher
132,دوبیتی‌ها,132,دوبیتی شمارهٔ ۱۳۲,"بشم واشم ازین عالم بدر شم / بشم از چین و ما چین دورتر شم
بشم از حاجیان حج بپرسم / که این دوری بسه یا دورتر شم
",2,dobeyti,babataher
133,دوبیتی‌ها,133,دوبیتی شمارهٔ ۱۳۳,"قدح بر گیرم و سیر گلان شم / بطرف سبزه و آب روان شم
دو سه جامی زنم با شادکامی / وایم مست و بسیرلالیان شم
",2,dobeyti,babataher
134,دوبیتی‌ها,134,دوبیتی شمارهٔ ۱۳۴,"خدایا واکیان شم واکیان شم / بدین بیخانمانی واکیان شم
همه از در برانند سوته آیم / ته که از در برانی واکیان شم
",2,dobeyti,babataher
135,دوبیتی‌ها,135,دوبیتی شمارهٔ ۱۳۵,"ز وصلت تا بکی فرد آیم و شم / جگر پر سوز و پر درد آیم و شم
بموگوئی که در کویم نیایی / مو تا کی با رخ زرد آیم و شم
",2,dobeyti,babataher
136,دوبیتی‌ها,136,دوبیتی شمارهٔ ۱۳۶,"سر کویت بتا چند آیم و شم / ز وصلت بی نوا چند آیم و شم
بکویت تا ببیند دیده رویت / نترسی از خدا چند آیم و شم
",2,dobeyti,babataher
137,دوبیتی‌ها,137,دوبیتی شمارهٔ ۱۳۷,"مو که مست از می انگور باشم / چرا از نازنینم دور باشم
مو که از آتشت گرمی نوینم / چرا از دود محنت کور باشم
",2,dobeyti,babataher
138,دوبیتی‌ها,138,دوبیتی شمارهٔ ۱۳۸,"به این بی آشنایی برکیاشم / به این بی خانمانی برکیاشم
همه گر مو برونند واته آیم / ته از در گر برونی برکیاشم
",2,dobeyti,babataher
139,دوبیتی‌ها,139,دوبیتی شمارهٔ ۱۳۹,"بیا یک شو منور کن اطاقم / مهل در محنت و درد فراقم
به طاق جفت ابروی تو سوگند / که همجفت غمم تا از تو طاقم
",2,dobeyti,babataher
140,دوبیتی‌ها,140,دوبیتی شمارهٔ ۱۴۰,"شبی نالم شبی شبگیر نالم / ز جور یار و چرخ پیر نالم
گهی همچون پلنگ تیر خورده / گهی چون شیر در زنجیر نالم
",2,dobeyti,babataher
141,دوبیتی‌ها,141,دوبیتی شمارهٔ ۱۴۱,"مو که آشفته حالم چون ننالم / شکسته پر و بالم چون ننالم
همه گویند فلانی چند نالی / تو آیی در خیالم چون ننالم
",2,dobeyti,babataher
142,دوبیتی‌ها,142,دوبیتی شمارهٔ ۱۴۲,"مو کز سوته دلانم چون ننالم / مو کز بی حاصلانم چون ننالم
بگل بلبل نشیند زار نالد / مو که دور از گلانم چون ننالم
",2,dobeyti,babataher
143,دوبیتی‌ها,143,دوبیتی شمارهٔ ۱۴۳,"دلم زار و حزینه چون ننالم / وجودم آتشینه چون ننالم
بمو واجن که طاهر چند نالی / چو مرگم در کمینه چون ننالم
",2,dobeyti,babataher
144,دوبیتی‌ها,144,دوبیتی شمارهٔ ۱۴۴,"وای ازین دل که نی هرگز بکامم / وای ازین دل که آزارد مدامم
وای ازین دل که چون مرغان وحشی / نچیده دانه اندازد بدامم
",2,dobeyti,babataher
145,دوبیتی‌ها,145,دوبیتی شمارهٔ ۱۴۵,"بیته بالین سیه مار به چشمم / روج روشن شو تار به چشمم
بیته ای نو گل باغ امیدم / گلستان سربسر خار به چشمم
",2,dobeyti,babataher
146,دوبیتی‌ها,146,دوبیتی شمارهٔ ۱۴۶,"بیته گلشن چو زندان بچشمم / گلستان آذرستان بچشمم
بیته آرام و عمر و زندگانی / همه خواب پریشان بچشمم
",2,dobeyti,babataher
147,دوبیتی‌ها,147,دوبیتی شمارهٔ ۱۴۷,"دلا از دست تنهایی بجانم / ز آه و نالهٔ خود در فغانم
شبان تار از درد جدایی / کند فریاد مغز استخوانم
",2,dobeyti,babataher
148,دوبیتی‌ها,148,دوبیتی شمارهٔ ۱۴۸,"قلم بتراشم از هر استخوانم / مرکب گیرم از خون رگانم
بگیرم کاغذی از پردهٔ دل / نویسم بهر یار مهربانم
",2,dobeyti,babataher
149,دوبیتی‌ها,149,دوبیتی شمارهٔ ۱۴۹,"مو آن دلدادهٔ بی خانمانم / مو آن محنت نصیب سخت جانم
مو آن سرگشته خارم در بیابان / که چون بادی وزد هر سو دوانم
",2,dobeyti,babataher
150,دوبیتی‌ها,150,دوبیتی شمارهٔ ۱۵۰,"به خنجر گر برآرند دیدگانم / در آتش گر بسوزند استخوانم
اگر بر ناخنانم نی بکوبند / نگیرم دل ز یار مهربانم
",2,dobeyti,babataher
151,دوبیتی‌ها,151,دوبیتی شمارهٔ ۱۵۱,"مو آن آزردهٔ بی خانمانم / مو آن محنت نصیب سخت جانم
مو آن سرگشته خارم در بیابون / که هر بادی وزد پیشش دوانم
",2,dobeyti,babataher
152,دوبیتی‌ها,152,دوبیتی شمارهٔ ۱۵۲,"فلک کی بشنود آه و فغانم / بهر گردش زند آتش بجانم
یک عمری بگذرانم با غم و درد / بکام دل نگردد آسمانم
",2,dobeyti,babataher
153,دوبیتی‌ها,153,دوبیتی شمارهٔ ۱۵۳,"کنون داری نظر گو واکیانم / ز جورت در گدازه استخوانم
بکه اندیشه‌ای بیداد پیشه / که آهم تیر بو ناله کمانم
",2,dobeyti,babataher
154,دوبیتی‌ها,154,دوبیتی شمارهٔ ۱۵۴,"تو خود گفتی که مو ملاح مانم / به آب دیدکان کشتی برانم
همی ترسم که کشتی غرق وابو / درین دریای بی پایان بمانم
",2,dobeyti,babataher
155,دوبیتی‌ها,155,دوبیتی شمارهٔ ۱۵۵,"مو آن رندم که پا از سر ندونم / سراپایی به جز دلبر ندونم
دلارامی کز او دل گیرد آرام / بغیر از ساقی کوثر ندونم
",2,dobeyti,babataher
156,دوبیتی‌ها,156,دوبیتی شمارهٔ ۱۵۶,"دلم دور است و احوالش ندونم / کسی خواهد که پیغامش رسونم
خداوندا ز مرگم مهلتی ده / که دیداری بدیدارش رسونم
",2,dobeyti,babataher
157,دوبیتی‌ها,157,دوبیتی شمارهٔ ۱۵۷,"سر کوه بلند چندان نشینم / که لاله سر بر آره مو بچینم
الاله بیوفا بی بیوفا بی / نگار بیوفا چون مو گزینم
",2,dobeyti,babataher
158,دوبیتی‌ها,158,دوبیتی شمارهٔ ۱۵۸,"خوشا روزی که دیدار ته وینم / گل و سنبل ز رخسار ته چینم
بیا بنشین که تا وینم شو و روز / جمالت ای نگار نازنینم
",2,dobeyti,babataher
159,دوبیتی‌ها,159,دوبیتی شمارهٔ ۱۵۹,"شبی خواهم که پیغمبر ببینم / دمی با ساقی کوثر نشینم
بگیرم در بغل قبر رضا را / در آن گلشن گل شادی بچینم
",2,dobeyti,babataher
160,دوبیتی‌ها,160,دوبیتی شمارهٔ ۱۶۰,"بوره روزی که دیدار ته وینم / گل و سنبل به دیدار تو چینم
بوره بنشین برم سالان و ماهان / که تا سیرت بوینم نازنینم
",2,dobeyti,babataher
161,دوبیتی‌ها,161,دوبیتی شمارهٔ ۱۶۱,"گلستان جای تو ای نازنیننم / مو در گلخن به خاکستر نشینم
چه در گلشن چه در گلخن چه صحرا / چو دیده واکرم جز ته نوینم
",2,dobeyti,babataher
162,دوبیتی‌ها,162,دوبیتی شمارهٔ ۱۶۲,"به صحرا بنگرم صحرا ته وینم / به دریا بنگرم دریا ته وینم
بهر جا بنگرم کوه و در و دشت / نشان روی زیبای ته وینم
",2,dobeyti,babataher
163,دوبیتی‌ها,163,دوبیتی شمارهٔ ۱۶۳,"خوش آنساعت که دیدار ته وینم / کمند عنبرین تار ته وینم
نوینه خرمی هرگز دل مو / مگر آن دم که رخسار ته وینم
",2,dobeyti,babataher
164,دوبیتی‌ها,164,دوبیتی شمارهٔ ۱۶۴,"الهی دشمنت را خسته وینم / به سینه اش خنجری تا دسته وینم
سر شو آیم احوالش بپرسم / سحر آیم مزارش بسته وینم
",2,dobeyti,babataher
165,دوبیتی‌ها,165,دوبیتی شمارهٔ ۱۶۵,"اگر جسمم بسوزی سوته خواهم / اگر چشمم بدوزی دوته خواهم
اگر باغم بری تا گل بچینم / گلی همرنگ و همبوی ته خواهم
",2,dobeyti,babataher
166,دوبیتی‌ها,166,دوبیتی شمارهٔ ۱۶۶,"بیا سوته دلان گردهم آئیم / سخنها واکریم غم وانمائیم
ترازو آوریم غمها بسنجیم / هر آن سوته تریم وزنین تر آئیم
",2,dobeyti,babataher
167,دوبیتی‌ها,167,دوبیتی شمارهٔ ۱۶۷,"نمیدانم که سرگردان چرایم / گهی نالان گهی گریان چرایم
همه دردی بدوران یافت درمان / ندانم مو که بیدرمان چرایم
",2,dobeyti,babataher
168,دوبیتی‌ها,168,دوبیتی شمارهٔ ۱۶۸,"ز حال خویشتن مو بیخبر بیم / ندونم در سفر یا در حضر بیم
فغان از دست تو ای بیمروت / همین ذونم که عمری دربدر بیم
",2,dobeyti,babataher
169,دوبیتی‌ها,169,دوبیتی شمارهٔ ۱۶۹,"بوره یکدم بنالیم و بسوجیم / از آنرویی که هر دو تیره روجیم
ته بلبل حاش لله مثل مو نی / نبو جز درد و غم یک عمر روجیم
",2,dobeyti,babataher
170,دوبیتی‌ها,170,دوبیتی شمارهٔ ۱۷۰,"عزیزا ما گرفتار دو دردیم / یکی عشق و دگر در دهر فردیم
نصیب کس مباد این غم که ما راست / جمالت یک نظر نادیده مردیم
",2,dobeyti,babataher
171,دوبیتی‌ها,171,دوبیتی شمارهٔ ۱۷۱,"بیا تا دست ازین عالم بداریم / بیا تا پای دل از گل برآریم
بیا تا بردباری پیشه سازیم / بیا تا تخم نیکوئی بکاریم
",2,dobeyti,babataher
172,دوبیتی‌ها,172,دوبیتی شمارهٔ ۱۷۲,"بوره کز دیده جیحونی بسازیم / بوره لیلی و مجنونی بسازیم
فریدون عزیزم رفتی از دست / بوره کز نو فریدونی بسازیم
",2,dobeyti,babataher
173,دوبیتی‌ها,173,دوبیتی شمارهٔ ۱۷۳,"بوره سوته دلان با ما بنالیم / زدست یار بی پروا بنالیم
بشیم با بلبل شیدا به گلشن / اگر بلبل نناله ما بنالیم
",2,dobeyti,babataher
174,دوبیتی‌ها,174,دوبیتی شمارهٔ ۱۷۴,"ته سر ورزان مو سودای ته ورزان / گریبان بلرزان وا ته لرزان
کفن در کردنم صحرای محشر / هران وینان احوال ته پرسان
",2,dobeyti,babataher
175,دوبیتی‌ها,175,دوبیتی شمارهٔ ۱۷۵,"برندم همچو یوسف گر بزندان / ویا نالم زغم چون مستمندان
اگر صد باغبان خصمی نماید / مدام آیم بگلزار تو خندان
",2,dobeyti,babataher
176,دوبیتی‌ها,176,دوبیتی شمارهٔ ۱۷۶,"دلم از دست ته نالانه نالان / اندرون دلم خون کشته پالان
هزاران قول با ما بیش کردی / همه قولان ته بالان بالان
",2,dobeyti,babataher
177,دوبیتی‌ها,177,دوبیتی شمارهٔ ۱۷۷,"گلی کشتم باین الوند دامان / آوش از دیده دادم صبح و شامان
چو روج آیو که بویش وا من آیو / برد بادش سر و سامان بسامان
",2,dobeyti,babataher
178,دوبیتی‌ها,178,دوبیتی شمارهٔ ۱۷۸,"خوشا آنان نه سر دارند نه سامان / نشینن هر دو پا پیچن به دامان
شو و روزان صبوری پیش گیرن / بیاد روی دلداران مدامان
",2,dobeyti,babataher
179,دوبیتی‌ها,179,دوبیتی شمارهٔ ۱۷۹,"بوره ای دل بوره باری بشیمان / مکه کاری کز آن گردی پشیمان
یه دو روزی بناکامی سرآریم / باشه روزی که گل چینیم بدامان
",2,dobeyti,babataher
180,دوبیتی‌ها,180,دوبیتی شمارهٔ ۱۸۰,"بوره منت بریم ما از کریمان / بکشیم دست از خوان لئیمان
کریمان دست در خوان کریمی / که بر خوانش نظر دارند کریمان
",2,dobeyti,babataher
181,دوبیتی‌ها,181,دوبیتی شمارهٔ ۱۸۱,"زدست مو کشیدی باز دامان / ز کردارت نبی یک جو پشیمان
روم آخر بدامانی زنم دست / که تا از وی رسد کارم بسامان
",2,dobeyti,babataher
182,دوبیتی‌ها,182,دوبیتی شمارهٔ ۱۸۲,"اگر مستان هستیم از ته ایمان / وگر بی پا و دستیم از ته ایمان
اگر گبریم و ترسا ور مسلمان / بهر ملت که هستیم از ته ایمان
",2,dobeyti,babataher
183,دوبیتی‌ها,183,دوبیتی شمارهٔ ۱۸۳,"ز یاد خود بیا پروا کریمان / ازو کو التجا وا که بریمان
کیه این تاب داره تا مو دارم / نداره تاب این سام نریمان
",2,dobeyti,babataher
184,دوبیتی‌ها,184,دوبیتی شمارهٔ ۱۸۴,"پشیمانم پشیمانم پشیمان / کاروانی بوینم تا بشیمان
کهن دنیا بهیچ کسی نمانده / به هرزه کوله باری میکشیمان
",2,dobeyti,babataher
185,دوبیتی‌ها,185,دوبیتی شمارهٔ ۱۸۵,"مو آن اسپید بازم سینه سوهان / چراگاه مو بی سر بشن کوهان
همه تیغی به سوهان میکرن تیز / مو آن تیغم که یزدان کرده سوهان
",2,dobeyti,babataher
186,دوبیتی‌ها,186,دوبیتی شمارهٔ ۱۸۶,"دلم تنگه ندانم صبر کردن / زدلتنگی بوم راضی بمردن
ز شرم روی ته مو در حجابم / ندانم عرض حالم واته کردن
",2,dobeyti,babataher
187,دوبیتی‌ها,187,دوبیتی شمارهٔ ۱۸۷,"الهی سوز عشقت بیشتر کن / دل ریشم ز دردت ریشتر کن
ازین غم گر دمی فارغ نشینم / بجانم صد هزاران نیشتر کن
",2,dobeyti,babataher
188,دوبیتی‌ها,188,دوبیتی شمارهٔ ۱۸۸,"آنکه بی خان و بی مانه منم من / آنکه بر گشته سامانه منم من
آنکه شادمان به انده میکره روز / آنکه روزش چو شامانه منم و من
",2,dobeyti,babataher
189,دوبیتی‌ها,189,دوبیتی شمارهٔ ۱۸۹,"اگر دستم رسد بر چرخ گردون / از او پرسم که این چین است و آن چون
یکی را میدهی صد ناز و نعمت / یکی را نان جو آلوده در خون
",2,dobeyti,babataher
190,دوبیتی‌ها,190,دوبیتی شمارهٔ ۱۹۰,"دلا چونی دلا چونی دلا چون / همه خونی همه خونی همه خون
ز بهر لیلی سیمین عذاری / چو مجنونی چو مجنونی چو مجنون
",2,dobeyti,babataher
191,دوبیتی‌ها,191,دوبیتی شمارهٔ ۱۹۱,"بعالم کس مبادا چون من آئین / مو آئین کس مبو در دین و آئین
هر آنکو حال موش باور نمیبو / مو آئین بی مو آئین بی مو آئین
",2,dobeyti,babataher
192,دوبیتی‌ها,192,دوبیتی شمارهٔ ۱۹۲,"بیا جانا دل پردرد مو بین / سرشک سرخ و روی زرد مو بین
غم مهجوری و درد صبوری / همه برجان غم پرورد مو بین
",2,dobeyti,babataher
193,دوبیتی‌ها,193,دوبیتی شمارهٔ ۱۹۳,"بیته یک شو دلم بی غم نمی‌بو / که آن دلبر دمی همدم نمی‌بو
هزاران رحمت حق باد بر غم / زمانی از دل ما کم نمی بو
",2,dobeyti,babataher
194,دوبیتی‌ها,194,دوبیتی شمارهٔ ۱۹۴,"وای از روزی که قاضیمان خدا بو / سر پل صراطم ماجرا بو
بنوبت بگذرند پیر و جوانان / وای از آندم که نوبت زان ما بو
",2,dobeyti,babataher
195,دوبیتی‌ها,195,دوبیتی شمارهٔ ۱۹۵,"دلی دیرم که بهبودش نمی‌بو / سخنها میکرم سودش نمی‌بو
ببادش میدهم نش میبرد باد / در آتش می‌نهم دودش نمی‌بو
",2,dobeyti,babataher
196,دوبیتی‌ها,196,دوبیتی شمارهٔ ۱۹۶,"سری دارم که سامانش نمیبو / غمی دارم که پایانش نمیبو
اگر باور نداری سوی من آی / بوین دردی که درمانش نمیبو
",2,dobeyti,babataher
197,دوبیتی‌ها,197,دوبیتی شمارهٔ ۱۹۷,"دلی دیرم دمی بیغم نمی‌بو / غمی دیرم که هرگز کم نمی‌بو
خطی دیرم مو از خوبان عالم / که یار بیوفا همدم نمی‌بو
",2,dobeyti,babataher
198,دوبیتی‌ها,198,دوبیتی شمارهٔ ۱۹۸,"بوره جانا که جانانم تویی تو / بوره یارا که سلطانم تویی تو
ته دونی خود که مو جز تو ندونم / بوره بوره که ایمانم تویی تو
",2,dobeyti,babataher
199,دوبیتی‌ها,199,دوبیتی شمارهٔ ۱۹۹,"به والله که جانانم تویی تو / بسلطان عرب جانم تویی تو
نمیدونم که چونم یا که چندم / همی دونم که درمانم تویی تو
",2,dobeyti,babataher
200,دوبیتی‌ها,200,دوبیتی شمارهٔ ۲۰۰,"شبی دیرم زهجرت تار تارو / گرفته ظلمتش لیل و نهارو
خداوندا دلم را روشنی ده / که تا وینم جمال هشت و چارو
",2,dobeyti,babataher
201,دوبیتی‌ها,201,دوبیتی شمارهٔ ۲۰۱,"نصیب کس مبو درد دل مو / که بسیاره غم بی‌حاصل مو
کسی بو از غم و دردم خبردار / که دارد مشکلی چون مشکل مو
",2,dobeyti,babataher
202,دوبیتی‌ها,202,دوبیتی شمارهٔ ۲۰۲,"نیا مطلق بکارم این دل مو / بجز خونابه اش نه حاصل مو
داره در موسم گل جوش سودا / چه پروایی کره اینجا دل مو
",2,dobeyti,babataher
203,دوبیتی‌ها,203,دوبیتی شمارهٔ ۲۰۳,"بهارم بی خزان ای گلبن مو / چه غم کنده ببو بیخ و بن مو
برس ای سوته دل یکدم به دردم / ته ای امروز دل تازه کن مو
",2,dobeyti,babataher
204,دوبیتی‌ها,204,دوبیتی شمارهٔ ۲۰۴,"امان از اختر شوریدهٔ مو / فغان از بخت برگردیدهٔ مو
فلک از کینه ورزی کی گذاره / رود خون از دل غمدیدهٔ مو
",2,dobeyti,babataher
205,دوبیتی‌ها,205,دوبیتی شمارهٔ ۲۰۵,"نوای ناله غم اندوته دونو / عیار قلب خالص بوته دونو
بوره سوته دلان واهم بنالیم / که قدر سوته دل دلسوته دونو
",2,dobeyti,babataher
206,دوبیتی‌ها,206,دوبیتی شمارهٔ ۲۰۶,"مکن کاری که پا بر سنگت آیو / جهان با این فراخی تنگت آیو
چو فردا نامه خوانان نامه خونند / تو وینی نامهٔ خود ننگت آیو
",2,dobeyti,babataher
207,دوبیتی‌ها,207,دوبیتی شمارهٔ ۲۰۷,"بی ته اشکم ز مژگان تر آیو / بی ته نخل امیدم نی بر آیو
بی ته در کنج تنهائی شب و روز / نشینم تا که عمرم بر سر آیو
",2,dobeyti,babataher
208,دوبیتی‌ها,208,دوبیتی شمارهٔ ۲۰۸,"شبی کان نازنینم در بر آیو / گذشته عمرم از نو بر سر آیو
همه شو دیدهٔ مو تا سحرگاه / بره باشد که یارم از در آیو
",2,dobeyti,babataher
209,دوبیتی‌ها,209,دوبیتی شمارهٔ ۲۰۹,"بدل چون یادم از بوم و بر آیو / سر شگم بیخود از چشم تر آیو
از آن ترسم من بر گشته دوران / که عمرم در غریبی بر سر آیو
",2,dobeyti,babataher
210,دوبیتی‌ها,210,دوبیتی شمارهٔ ۲۱۰,"خوش آن ساعت که یار از در آیو / شو هجران و روز غم سر آیو
زدل بیرون کنم جانرا بصد شوق / همی واجم که جایش دلبر آیو
",2,dobeyti,babataher
211,دوبیتی‌ها,211,دوبیتی شمارهٔ ۲۱۱,"غم عشق تو کی بر هر سر آیو / همائی کی به هر بوم و بر آیو
زعشقت سرفرازان کامیابند / که خور اول به کهساران بر آیو
",2,dobeyti,babataher
212,دوبیتی‌ها,212,دوبیتی شمارهٔ ۲۱۲,"بی ته هر شو سرم بر بالش آیو / چو نی از استخوانم نالش آیو
شب هجران بجای اشک چشمم / ز مژگان پاره‌های آتش آیو
",2,dobeyti,babataher
213,دوبیتی‌ها,213,دوبیتی شمارهٔ ۲۱۳,"نسیمی کز بن آن کاکل آیو / مرا خوشتر ز بوی سنبل آیو
چو شو گیرم خیالش را در آغوش / سحر از بسترم بوی گل آیو
",2,dobeyti,babataher
214,دوبیتی‌ها,214,دوبیتی شمارهٔ ۲۱۴,"سحرگان که بلبل بر گل آیو / بدامان اشک چشمم گل گل آیو
روم در پای گل افغان کنم سر / که هر سوته دلی در غلغل آیو
",2,dobeyti,babataher
215,دوبیتی‌ها,215,دوبیتی شمارهٔ ۲۱۵,"صدای چاوشان مردن آیو / بگوش آوازهٔ جان کندن آیو
رفیقان میروند نوبت به نوبت / وای آن ساعت که نوبت وامن آیو
",2,dobeyti,babataher
216,دوبیتی‌ها,216,دوبیتی شمارهٔ ۲۱۶,"بیته گلشن به چشمم گلخن آیو / واته گلخن به چشمم گلشن آیو
گلم ته گلبنم ته گلشنم ته / که واته مرده را جان بر تن آیو
",2,dobeyti,babataher
217,دوبیتی‌ها,217,دوبیتی شمارهٔ ۲۱۷,"عزیزا مردی از نامرد نایو / فغان و ناله از بیدرد نایو
حقیقت بشنو از پور فریدون / که شعله از تنور سرد نایو
",2,dobeyti,babataher
218,دوبیتی‌ها,218,دوبیتی شمارهٔ ۲۱۸,"کجا بی جای ته ای بر همه شاه / که مو آیم بدانجا از همه راه
همه جا جای ته مو کور باطن / غلط گفتم غلط استغفرالله
",2,dobeyti,babataher
219,دوبیتی‌ها,219,دوبیتی شمارهٔ ۲۱۹,"غم عشقت ز گنج رایگان به / وصال تو ز عمر جاودان به
کفی از خاک کویت در حقیقت / خدا دونه که از ملک جهان به
",2,dobeyti,babataher
220,دوبیتی‌ها,220,دوبیتی شمارهٔ ۲۲۰,"غم و درد دل مو بی حسابه / خدا دونه دل از هجرت کبابه
بنازم دست و بازوی ته صیاد / بکش مرغ دلم بالله ثوابه
",2,dobeyti,babataher
221,دوبیتی‌ها,221,دوبیتی شمارهٔ ۲۲۱,"مو را درد دلم خو کرده واته / ندونی درد دل ای بیوفا ته
بوره مو سوته دل واته سپارم / ته ذونی با دل و دل ذونه با ته
",2,dobeyti,babataher
222,دوبیتی‌ها,222,دوبیتی شمارهٔ ۲۲۲,"دل مو دایم اندر ماتم ته / بدل پیوسته بی‌درد و غم ته
چه پرسی که چرا قدت ببوخم / خم قدم از آن پیچ و خم ته
",2,dobeyti,babataher
223,دوبیتی‌ها,223,دوبیتی شمارهٔ ۲۲۳,"بدنیا مو نوینم کام بی ته / بدس هرگز نگیرم جام بی ته
بلرزم روز و شو چون بید مجنون / ندارم یک نفس آرام بی ته
",2,dobeyti,babataher
224,دوبیتی‌ها,224,دوبیتی شمارهٔ ۲۲۴,"دو چشمم را ته خون پالا کنی ته / کلاه عقلم از سر وا کنی ته
اگر لیلی بپرسه حال مجنون / نظر او را سوی صحرا کنی ته
",2,dobeyti,babataher
225,دوبیتی‌ها,225,دوبیتی شمارهٔ ۲۲۵,"دلی دیرم چو مرغ پا شکسته / چو کشتی بر لب دریا نشسته
تو گویی طاهرا چون تار بنواز / صدا چون میدهد تار گسسته
",2,dobeyti,babataher
226,دوبیتی‌ها,226,دوبیتی شمارهٔ ۲۲۶,"قضا پیوسته در گوشم بواجه / که این درد دل تو بی علاجه
اگر گوهر به آبی خواهون نداری / همین این جون تو که بی رواجه
",2,dobeyti,babataher
227,دوبیتی‌ها,227,دوبیتی شمارهٔ ۲۲۷,"دلت ای سنگدل بر ما نسوجه / عجب نبود اگر خارا نسوجه
بسوجم تا بسوجانم دلت را / در آذر چوب تر تنها نسوجه
",2,dobeyti,babataher
228,دوبیتی‌ها,228,دوبیتی شمارهٔ ۲۲۸,"دلم از دست خوبان گیج و ویجه / مژه بر هم زنم خونابه ریجه
دل عاشق مثال چوب‌تر بی / سری سوجه سری خونابه ریجه
",2,dobeyti,babataher
229,دوبیتی‌ها,229,دوبیتی شمارهٔ ۲۲۹,"نذونم لوت و عریانم که کرده / خودم جلاد و بیجونم که کرده
بده خنجر که تا سینه کنم چاک / ببینم عشق بر جونم چه کرده
",2,dobeyti,babataher
230,دوبیتی‌ها,230,دوبیتی شمارهٔ ۲۳۰,"سرم چون گوی در میدان بگرده / دلم از عهد و پیمان بر نگرده
اگر دوران به نااهلان بمانه / نشینم تا که این دوران بگرده
",2,dobeyti,babataher
231,دوبیتی‌ها,231,دوبیتی شمارهٔ ۲۳۱,"شدستم پیرو برنائی نمانده / بتن توش و توانائی نمانده
بمو واجی برو آلالهٔ چین / چرا چینم که بینائی نمانده
",2,dobeyti,babataher
232,دوبیتی‌ها,232,دوبیتی شمارهٔ ۲۳۲,"مرا عشقت ز جان آذر برآره / زپیکر مشت خاکستر برآره
نهال مهرت از دل گر ببرند / هزاران شاخه دیگر برآره
",2,dobeyti,babataher
233,دوبیتی‌ها,233,دوبیتی شمارهٔ ۲۳۳,"عزیزان موسم جوش بهاره / چمن پر سبزه صحرا لاله زاره
دمی فرصت غنیمت دان درین فصل / که دنیای دنی بی اعتباره
",2,dobeyti,babataher
234,دوبیتی‌ها,234,دوبیتی شمارهٔ ۲۳۴,"غمم بیحد و دردم بی شماره / فغان کاین درد مو درمان نداره
خداوندا ندونه ناصح مو / که فریاد دلم بی‌اختیاره
",2,dobeyti,babataher
235,دوبیتی‌ها,235,دوبیتی شمارهٔ ۲۳۵,"دل مو بیتو زار و بی قراره / بجز آزار مو کاری نداره
زند دستان بسر چون طفل بدخو / بدرد هجرت اینش روزگاره
",2,dobeyti,babataher
236,دوبیتی‌ها,236,دوبیتی شمارهٔ ۲۳۶,"مو را ای دلبر مو با ته کاره / وگرنه در جهان بسیار یاره
کجا پروای چون مو سوته دیری / چو مو بلبل به گلزارت هزاره
",2,dobeyti,babataher
237,دوبیتی‌ها,237,دوبیتی شمارهٔ ۲۳۷,"زغم جان در تنم در گیر و داره / سرم در رهن تیغ آبداره
ندارم اختیاری از چه جوشش / دل مو تاب این سودا نداره
",2,dobeyti,babataher
238,دوبیتی‌ها,238,دوبیتی شمارهٔ ۲۳۸,"سرم بالین تنم بستر نداره / دلم جز شوق ته در سر نداره
نهد دور از ته هر کس سر ببالین / الهی سر ز بالین بر نداره
",2,dobeyti,babataher
239,دوبیتی‌ها,239,دوبیتی شمارهٔ ۲۳۹,"سر سرگشته‌ام سامان نداره / دل خون گشته‌ام درمان نداره
به کافر مذهبی دل بسته دیرم / که در هر مذهبی ایمان نداره
",2,dobeyti,babataher
240,دوبیتی‌ها,240,دوبیتی شمارهٔ ۲۴۰,"هر آن دلبر که چشم مست دیره / هزاران دل چو ما پا بست دیره
میان عاشقان آن ماه سیما / چو شعر مو بلند و پست دیره
",2,dobeyti,babataher
241,دوبیتی‌ها,241,دوبیتی شمارهٔ ۲۴۱,"دلم میل گل باغ ته دیره / درون سینه‌ام داغ ته دیره
بشم آلاله زاران لاله چینم / وینم آلاله هم داغ ته دیره
",2,dobeyti,babataher
242,دوبیتی‌ها,242,دوبیتی شمارهٔ ۲۴۲,"دلم میل گل روی ته دیره / سرم سودای گیسوی ته دیره
اگر چشمم بماه نو کره میل / نظر بر طاق ابروی ته دیره
",2,dobeyti,babataher
243,دوبیتی‌ها,243,دوبیتی شمارهٔ ۲۴۳,"سرم سودای گیسوی ته دیره / دلم میل گل روی ته دیره
اگر چشمم بماه نو کره میل / نظر بر طاق ابروی ته دیره
",2,dobeyti,babataher
244,دوبیتی‌ها,244,دوبیتی شمارهٔ ۲۴۴,"غمت در سینهٔ مو خانه دیره / چو جغدی جای در ویرانه دیره
فلک هم در دل تنگم نهد باز / هر آن انده که در انبانه دیره
",2,dobeyti,babataher
245,دوبیتی‌ها,245,دوبیتی شمارهٔ ۲۴۵,"مو که یارم سر یاری ندیره / مو که دردم سبکباری ندیره
همه واجن که یارت خواب نازه / چه خوابست اینکه بیداری ندیره
",2,dobeyti,babataher
246,دوبیتی‌ها,246,دوبیتی شمارهٔ ۲۴۶,"سحرگاهان که اشکم لاوه گیره / زآهم هفت چرخ آلاوه گیره
چنان از دیده ریزم اشک خونین / که گیتی سر بسر سیلابه گیره
",2,dobeyti,babataher
247,دوبیتی‌ها,247,دوبیتی شمارهٔ ۲۴۷,"دل مو غیرته دلبر نگیره / بجای جوهری جوهر نگیره
دل مو سوته و مهر ته آذر / نبی ناسوته آذر در نگیره
",2,dobeyti,babataher
248,دوبیتی‌ها,248,دوبیتی شمارهٔ ۲۴۸,"دل ارمهرت نورزه بر چه ارزه / گل است آندل که مهر تو نورزه
گریبانی که از عشقت شود چاک / بیک عالم گریبان وابیرزه
",2,dobeyti,babataher
249,دوبیتی‌ها,249,دوبیتی شمارهٔ ۲۴۹,"درخت غم بجانم کرده ریشه / بدرگاه خدا نالم همیشه
رفیقان قدر یکدیگر بدانید / اجل سنگست و آدم مثل شیشه
",2,dobeyti,babataher
250,دوبیتی‌ها,250,دوبیتی شمارهٔ ۲۵۰,"هزاران دل بغارت برده ویشه / هزارانت دگر خون کرده ویشه
هزاران داغ ریش ار ویشم اشمرد / هنو نشمرده از اشمرده ویشه
",2,dobeyti,babataher
251,دوبیتی‌ها,251,دوبیتی شمارهٔ ۲۵۱,"پریشان سنبلان پرتاب مکه / خمارین نرگسان پرخواب مکه
براینی ته که دل از مابرینی / برینه روزگار اشتاب مکه
",2,dobeyti,babataher
252,دوبیتی‌ها,252,دوبیتی شمارهٔ ۲۵۲,"به والله و به بالله و به تالله / قسم بر آیهٔ نصر من الله
که دست از دامنت من بر ندارم / اگر کشته شوم الحکم لله
",2,dobeyti,babataher
253,دوبیتی‌ها,253,دوبیتی شمارهٔ ۲۵۳,"درین بوم و برانم پرورش نه / شوانم جا و روزانم خورش نه
سری دیرم که مغزی اندرو نه / تنی دیرم که پروای سرش نه
",2,dobeyti,babataher
254,دوبیتی‌ها,254,دوبیتی شمارهٔ ۲۵۴,"دلی همچون دل نالان مو نه / غمی همچون غم هجران مو نه
اگر دریا اگر ابر بهاران / حریف دیدهٔ گریان مو نه
",2,dobeyti,babataher
255,دوبیتی‌ها,255,دوبیتی شمارهٔ ۲۵۵,"چو مو یک سوته دل پروانه‌ای نه / بعالم همچو مو دیوانه‌ای نه
همه مارون و مورون لانه دیرن / من دیوانه را ویرانه‌ایی نه
",2,dobeyti,babataher
256,دوبیتی‌ها,256,دوبیتی شمارهٔ ۲۵۶,"بدنیا مثل مو دل سوته‌ای نه / بدرد سوز غم اندوته‌ای نه
چسان بندم ره سیل دو دیده / که این زخم دلم لو سوته‌ای نه
",2,dobeyti,babataher
257,دوبیتی‌ها,257,دوبیتی شمارهٔ ۲۵۷,"به کس درد دل مو واتنی نه / که سنگ از آسمون انداتنی نه
بمو واجن که ترک یار خود که / کسیس یارم که ترکش واتنی نه
",2,dobeyti,babataher
258,دوبیتی‌ها,258,دوبیتی شمارهٔ ۲۵۸,"سحرگاهان فغان بلبلانه / بیاد روی پر نور گلانه
ز آه مو فلک آخر خدرکه / اثر در نالهٔ سوته دلانه
",2,dobeyti,babataher
259,دوبیتی‌ها,259,دوبیتی شمارهٔ ۲۵۹,"نوای ناله غم اندوته ذونه / عیار قلب و خالص بوته ذونه
بیا سوته دلان با هم بنالیم / که قدر سوته دل دل سوته ذونه
",2,dobeyti,babataher
260,دوبیتی‌ها,260,دوبیتی شمارهٔ ۲۶۰,"دلم از دست تو دایم غمینه / ببالین خشتی و بستر زمینه
همین جرمم که مو ته دوست دیرم / که هر کت دوست دیره حالش اینه
",2,dobeyti,babataher
261,دوبیتی‌ها,261,دوبیتی شمارهٔ ۲۶۱,"چه باغ است اینکه دارش آذرینه / چه دشت است اینکه خونخوارش زمینه
مگر بوم و بر سنگین دلان است / مگر صحرای عشق نازنینه
",2,dobeyti,babataher
262,دوبیتی‌ها,262,دوبیتی شمارهٔ ۲۶۲,"اگر شاهین بچرخ هشتمینه / کند فریاد مرگ اندر کمینه
اگر صد سال در دنیا بمانی / در آخر منزلت زیر زمینه
",2,dobeyti,babataher
263,دوبیتی‌ها,263,دوبیتی شمارهٔ ۲۶۳,"دیم یک عندلیب خوشنوائی / که می‌نالید وقت صبحگاهی
بشاخ گلبنی با گل همی گفت / که یارا بی وفایی بی وفائی
",2,dobeyti,babataher
264,دوبیتی‌ها,264,دوبیتی شمارهٔ ۲۶۴,"فلک در قصد آزارم چرائی / گلم گر نیستی خارم چرائی
ته که باری ز دوشم بر نداری / میان بار سربارم چرایی
",2,dobeyti,babataher
265,دوبیتی‌ها,265,دوبیتی شمارهٔ ۲۶۵,"سر راهت نشینم تا بیایی / در شادی بروی ما گشایی
شود روزی بروز مو نشینی / که تا وینی چه سخت بیوفائی
",2,dobeyti,babataher
266,دوبیتی‌ها,266,دوبیتی شمارهٔ ۲۶۶,"تو آری روز روشن را شب از پی / شده کون و مکان از قدرتت حی
حقیقت بشنو از طاهر که گردید / بیک کن خلقت هر دو جهان طی
",2,dobeyti,babataher
267,دوبیتی‌ها,267,دوبیتی شمارهٔ ۲۶۷,"ته کت نازنده چشمان سرمه سائی / ته کت زیبنده بالا دلربایی
ته کت مشکین دو گیسو در قفائی / بمو واجی که سرگردان چرائی
",2,dobeyti,babataher
268,دوبیتی‌ها,268,دوبیتی شمارهٔ ۲۶۸,"عزیزان از غم و درد جدایی / به چشمانم نمانده روشنائی
بدرد غربت و هجرم گرفتار / نه یار و همدمی نه آشنائی
",2,dobeyti,babataher
269,دوبیتی‌ها,269,دوبیتی شمارهٔ ۲۶۹,"به هر شام و سحر گریم بکوئی / که جاری سازم از هر دیده جوئی
مو آن بی طالعم در باغ عالم / که گل کارم بجایش خار روئی
",2,dobeyti,babataher
270,دوبیتی‌ها,270,دوبیتی شمارهٔ ۲۷۰,"ز کشت خاطرم جز غم نروئی / ز باغم جز گل ماتم نروئی
ز صحرای دل بیحاصل مو / گیاه ناامیدی هم نروئی
",2,dobeyti,babataher
271,دوبیتی‌ها,271,دوبیتی شمارهٔ ۲۷۱,"الهی دل بلا بی دل بلا بی / گنه چشمان کره دل مبتلا بی
اگر چشمان نکردی دیده بانی / چه داند دل که خوبان در کجابی
",2,dobeyti,babataher
272,دوبیتی‌ها,272,دوبیتی شمارهٔ ۲۷۲,"غم عالم نصیب جان ما بی / بدور ما فراغت کیمیا بی
رسد آخر بدرمان درد هرکس / دل ما بی که دردش بیدوا بی
",2,dobeyti,babataher
273,دوبیتی‌ها,273,دوبیتی شمارهٔ ۲۷۳,"وای آن روزی که قاضی مان خدا بی / به میزان و صراطم ماجرا بی
بنوبت میروند پیر و جوانان / وای آنساعت که نوبت زان ما بی
",2,dobeyti,babataher
274,دوبیتی‌ها,274,دوبیتی شمارهٔ ۲۷۴,"صفا هونم صفا هونم چه جابی / که هر یاری گرفتم بیوفا بی
بشم یکسر بتازم تا به شیراز / که در هر منزلی صد آشنا بی
",2,dobeyti,babataher
275,دوبیتی‌ها,275,دوبیتی شمارهٔ ۲۷۵,"عاشق آن به که دایم در بلا بی / ایوب آسا به کرمان مبتلا بی
حسن آسا بدستش کاسهٔ زهر / حسین آسا بدشت کربلا بی
",2,dobeyti,babataher
276,دوبیتی‌ها,276,دوبیتی شمارهٔ ۲۷۶,"بدام دلبری دل مبتلا بی / که هجرانش بلا وصلش بلا بی
درین ویرانه دل جز خون ندیدم / نه دل گویی که دشت کربلا بی
",2,dobeyti,babataher
277,دوبیتی‌ها,277,دوبیتی شمارهٔ ۲۷۷,"جهان بی‌وفا زندان ما بی / گل غم قسمت دامان ما بی
غم یعقوب و محنت‌های ایوب / همه گویا نصیب جان ما بی
",2,dobeyti,babataher
278,دوبیتی‌ها,278,دوبیتی شمارهٔ ۲۷۸,"بسوی باغ و بستان لاله وابی / همه موها مثال ژاله وا بی
وگر سوی خراسان کاروان را / رهانم مو سوی بنگاله وا بی
",2,dobeyti,babataher
279,دوبیتی‌ها,279,دوبیتی شمارهٔ ۲۷۹,"زمشک‌تر سیه‌تر سنبلت بی / هزاران دل اسیر کاکلت بی
زآه و ناله تاثیری ندیدم / زخارا سخت‌تر گویا دلت بی
",2,dobeyti,babataher
280,دوبیتی‌ها,280,دوبیتی شمارهٔ ۲۸۰,"بدریای غمت دل غوطه‌ور بی / مرا داغ فراقت بر جگر بی
ز مژگان خدنگت خورده‌ام تیر / که هر دم سوج دل زان بیشتر بی
",2,dobeyti,babataher
281,دوبیتی‌ها,281,دوبیتی شمارهٔ ۲۸۱,"مدامم دل براه و دیده تر بی / شراب عیشم از خون جگر بی
ببویت زندگی یابم پس از مرگ / ترا گر بر سر خاکم گذر بی
",2,dobeyti,babataher
282,دوبیتی‌ها,282,دوبیتی شمارهٔ ۲۸۲,"ز آهم هفت گردون پر شرر بی / زمژگانم روان خون جگر بی
ته که هرگز دلت از غم نسوجه / کجا از سوته دیلانت خبر بی
",2,dobeyti,babataher
283,دوبیتی‌ها,283,دوبیتی شمارهٔ ۲۸۳,"خوشا آندل که از خود بیخبر بی / ندونه در سفر یا در حضر بی
بکوه و دشت و صحرا همچو مجنون / پی لیلی دوان با چشم تر بی
",2,dobeyti,babataher
284,دوبیتی‌ها,284,دوبیتی شمارهٔ ۲۸۴,"شبم از روز و روز از شو بتر بی / دل آشفته‌ام زیر و زبر بی
شو و روز از فراقت نالهٔ مو / چو آه سوته جانان پر شرر بی
",2,dobeyti,babataher
285,دوبیتی‌ها,285,دوبیتی شمارهٔ ۲۸۵,"چه خوش بی‌مهربانی هر دو سر بی / که یکسر مهربانی دردسر بی
اگر مجنون دل شوریده‌ای داشت / دل لیلی از آن شوریده تر بی
",2,dobeyti,babataher
286,دوبیتی‌ها,286,دوبیتی شمارهٔ ۲۸۶,"مدامم دل پر از خون جگر بی / چو شمع آتش بجان و دیده تر بی
نشینم بر سر راهت شو و روز / که تا روزی ترا بر مو گذر بی
",2,dobeyti,babataher
287,دوبیتی‌ها,287,دوبیتی شمارهٔ ۲۸۷,"دل از دست غمت زیر و زبر بی / بچشمان اشکم از خون جگر بی
هران یاری چو مو پرناز دیره / دلش پر غصه جانش پر شرر بی
",2,dobeyti,babataher
288,دوبیتی‌ها,288,دوبیتی شمارهٔ ۲۸۸,"هر آن باغی که نخلش سر بدر بی / مدامش باغبون خونین جگر بی
بباید کندنش از بیخ و از بن / اگر بارش همه لعل و گهر بی
",2,dobeyti,babataher
289,دوبیتی‌ها,289,دوبیتی شمارهٔ ۲۸۹,"شوم از شام یلدا تیره‌تر بی / درد دلم ز بودردا بتر بی
همه دردا رسن آخر بدرمون / درمان درد ما خود بی اثر بی
",2,dobeyti,babataher
290,دوبیتی‌ها,290,دوبیتی شمارهٔ ۲۹۰,"دل تو کی ز حالم با خبر بی / کجا رحمت باین خونین جگر بی
تو که خونین جگر هرگز نبودی / کی از خونین جگرها با خبر بی
",2,dobeyti,babataher
291,دوبیتی‌ها,291,دوبیتی شمارهٔ ۲۹۱,"خوشا آندل که از غم بهره‌ور بی / بر آندل وای کز غم بی‌خبر بی
ته که هرگز نسوته دیلت از غم / کجا از سوته دیلانت خبر بی
",2,dobeyti,babataher
292,دوبیتی‌ها,292,دوبیتی شمارهٔ ۲۹۲,"هر آنکس مال و جاهش بیشتر بی / دلش از درد دنیا ریشتر بی
اگر بر سر نهی چون خسروان تاج / به شیرین جانت آخر نیشتر بی
",2,dobeyti,babataher
293,دوبیتی‌ها,293,دوبیتی شمارهٔ ۲۹۳,"هر آنکس با تو قربش بیشتر بی / دلش از درد هجران ریشتر بی
اگر یکبار چشمانت بوینم / بجانم صد هزاران نیشتر بی
",2,dobeyti,babataher
294,دوبیتی‌ها,294,دوبیتی شمارهٔ ۲۹۴,"خور آئین چهره‌ات افروته‌تر بی / بجانم تیر عشقت دوته‌تر بی
چرا خال رخت دونی سیاهه / هر آن نزدیک خور بی سوته‌تر بی
",2,dobeyti,babataher
295,دوبیتی‌ها,295,دوبیتی شمارهٔ ۲۹۵,"زخور این چهره‌ات افروته‌تر بی / تیر عشقت بجانم روته‌تر بی
مرا اختر بود خال سیاهت / ز مو یارا که اختر سوته‌تر بی
",2,dobeyti,babataher
296,دوبیتی‌ها,296,دوبیتی شمارهٔ ۲۹۶,"چه خوش بی وصلت ای مه امشبک بی / مرا وصل تو آرام دلک بی
زمهرت ای مه شیرین چالاک / مدامم دست حسرت بر سرک بی
",2,dobeyti,babataher
297,دوبیتی‌ها,297,دوبیتی شمارهٔ ۲۹۷,"دلا راهت پر از خار و خسک بی / گذرگاه تو بر اوج فلک بی
شب تار و بیابان دور منزل / خوشا آنکس که بارش کمترک بی
",2,dobeyti,babataher
298,دوبیتی‌ها,298,دوبیتی شمارهٔ ۲۹۸,"شب تار و بیابان پرورک بی / در این ره روشنایی کمترک بی
گر از دستت برآید پوست از تن / بیفکن تا که بارت کمترک بی
",2,dobeyti,babataher
299,دوبیتی‌ها,299,دوبیتی شمارهٔ ۲۹۹,"دلا راه تو پر خار و خسک بی / درین ره روشنایی کمترک بی
گر از دستت بر آید پوست از تن / بیفکن تا که بارت کمترک بی
",2,dobeyti,babataher
300,دوبیتی‌ها,300,دوبیتی شمارهٔ ۳۰۰,"زشورانگیزی چرخ و فلک بی / که دایم چشم بختم پر نمک بی
دمادم دود آهم تا سما بی / پیاپی سیل اشکم تا سمک بی
",2,dobeyti,babataher
301,دوبیتی‌ها,301,دوبیتی شمارهٔ ۳۰۱,"دلم بلبل صفت حیران گل بی / درونم چون درخت پی بگل بی
خونابه بار دیرم ارغوان وار / درخت نهله بارش خون دل بی
",2,dobeyti,babataher
302,دوبیتی‌ها,302,دوبیتی شمارهٔ ۳۰۲,"قدم دایم ز بار غصه خم بی / چو مو محنت کشی در دهر کم بی
مو هرگز از غم آزادی ندیرم / دل بی طالع مو کوه غم بی
",2,dobeyti,babataher
303,دوبیتی‌ها,303,دوبیتی شمارهٔ ۳۰۳,"قدم دایم زبار غصه خم بی / چو مو خونین دلی در دهر کم بی
زغم یکدم مو آزادی ندیرم / دل بیچارهٔ مو کوه غم بی
",2,dobeyti,babataher
304,دوبیتی‌ها,304,دوبیتی شمارهٔ ۳۰۴,"به لامردم مکان دلبرم بی / سخنهای خوشش تاج سرم بی
اگر شاهم ببخشد ملک شیراز / همان بهتر که دلبر در برم بی
",2,dobeyti,babataher
305,دوبیتی‌ها,305,دوبیتی شمارهٔ ۳۰۵,"نپنداری که زندان خوشترم بی / سرم بو گوی میدان خوشترم بی
چو گلخن تار و تاریکه به چشمم / گلستان بی ته زندان خوشترم بی
",2,dobeyti,babataher
306,دوبیتی‌ها,306,دوبیتی شمارهٔ ۳۰۶,"گر آن نامهربانم مهربان بی / چرا از دیدگانم خون روان بی
اگر دلبر بمو دلدار می‌بو / چرا در تن مرا نه دل نه جان بی
",2,dobeyti,babataher
307,دوبیتی‌ها,307,دوبیتی شمارهٔ ۳۰۷,"دلم از سوز عشق آتش بجان بی / بکامم زهر از آن شکر دهان بی
همان دستان که با ته بی بگردن / کنونم چون مگس بر سر زنان بی
",2,dobeyti,babataher
308,دوبیتی‌ها,308,دوبیتی شمارهٔ ۳۰۸,"جهان خوان و خلایق میهمان بی / گل امروز مو فردا خزان بی
سیه چالی که نامش را نهند گور / بما واجن که اینت خانمان بی
",2,dobeyti,babataher
309,دوبیتی‌ها,309,دوبیتی شمارهٔ ۳۰۹,"خدایی که مکانش لامکان بی / صفابخش جمال گلرخان بی
پدید آرندهٔ روز و شب و خلق / که بر هر بنده او روزی رسان بی
",2,dobeyti,babataher
310,دوبیتی‌ها,310,دوبیتی شمارهٔ ۳۱۰,"هزاران لاله و گل در جهان بی / همه زیبا به چشم دیگران بی
آلالهٔ مو به زیبایی درین باغ / سرافراز همه آلالیان بی
",2,dobeyti,babataher
311,دوبیتی‌ها,311,دوبیتی شمارهٔ ۳۱۱,"ز بیداد فلک یارون امان بی / امان جستن روز آخرزمان بی
اگر پاره کرم یخه بجا بو / که وامو آسمان پرسرگران بی
",2,dobeyti,babataher
312,دوبیتی‌ها,312,دوبیتی شمارهٔ ۳۱۲,"سخن از هر چه واجم واتشان بی / حدیث از بیش و از کم واتشان بی
بدریا گر روم گوهر بر آرم / هر آن گوهر که وینم واتشان بی
",2,dobeyti,babataher
313,دوبیتی‌ها,313,دوبیتی شمارهٔ ۳۱۳,"خوشا آنانکه الله یارشان بی / بحمد و قل هو الله کارشان بی
خوشا آنانکه دایم در نمازند / بهشت جاودان بازارشان بی
",2,dobeyti,babataher
314,دوبیتی‌ها,314,دوبیتی شمارهٔ ۳۱۴,"چه واجم هر چه واجم واته‌شان بی / سخن از بیش و از کم واته‌شان بی
بدریا مو شدم گوهر برآرم / هر آن گوهر که دیدم واته‌شان بی
",2,dobeyti,babataher
315,دوبیتی‌ها,315,دوبیتی شمارهٔ ۳۱۵,"سیه بختم که بختم واژگون بی / سیه روجم که روجم سرنگون بی
شدم آوارهٔ کوی محبت / زدست دل که یارب غرق خون بی
",2,dobeyti,babataher
316,دوبیتی‌ها,316,دوبیتی شمارهٔ ۳۱۶,"من آن شمعم که اشکم آتشین بی / که هر سوته دلی حالش همین بی
همه شب گریم و نالم همه روز / بیته شامم چنان روزم چنین بی
",2,dobeyti,babataher
317,دوبیتی‌ها,317,دوبیتی شمارهٔ ۳۱۷,"زدست عشق هر شو حالم این بی / سریرم خشت و بالینم زمین بی
خوشم این بی که موته دوست دیرم / هر آن ته دوست داره حالش این بی
",2,dobeyti,babataher
318,دوبیتی‌ها,318,دوبیتی شمارهٔ ۳۱۸,"دو چشمانت پیالهٔ پر ز می بی / خراج ابروانت ملک ری بی
همی وعده کری امروز و فردا / نمیدانم که فردای تو کی بی
",2,dobeyti,babataher
319,دوبیتی‌ها,319,دوبیتی شمارهٔ ۳۱۹,"گلان فصل بهاران هفته‌ای بی / زمان وصل یاران هفته‌ای بی
غنیمت دان وصال لاله رویان / که گل در لاله زاران هفته‌ای بی
",2,dobeyti,babataher
320,دوبیتی‌ها,320,دوبیتی شمارهٔ ۳۲۰,"الاله کوهساران هفته ای بی / بنفشه جو کناران هفته‌ای بی
منادی میکره شهرو به شهرو / وفای گلعذاران هفته‌ای بی
",2,dobeyti,babataher
321,دوبیتی‌ها,321,دوبیتی شمارهٔ ۳۲۱,"بهار آیو به هر شاخی گلی بی / بهر لاله هزاران بلبلی بی
بهر مرزی نیارم پا نهادن / مبو کز مو بتر سوز دلی بی
",2,dobeyti,babataher
322,دوبیتی‌ها,322,دوبیتی شمارهٔ ۳۲۲,"همه دل ز آتش غم سوتنی بی / بهرجان سوز هجر افروتنی بی
که از دست اجل بر تن قبائی / اگر شاه و گدائی دوتنی بی
",2,dobeyti,babataher
323,دوبیتی‌ها,323,دوبیتی شمارهٔ ۳۲۳,"بدنیای دنی کی ماندنی بی / که دامان بر جهان افشاندنی بی
همی لا تقنطوا خوانی عزیزا / دلا یا ویلنا هم خواندنی بی
",2,dobeyti,babataher
324,دوبیتی‌ها,324,دوبیتی شمارهٔ ۳۲۴,"یقینم حاصله که هرزه گردی / ازین گردش که داری برنگردی
بروی مو ببستی هر رهی را / بدین عادت که داری کی ته مردی
",2,dobeyti,babataher
325,دوبیتی‌ها,325,دوبیتی شمارهٔ ۳۲۵,"مو را نه فکر سودایی نه سودی / نه در دل فکر بهبودی نه بودی
نخواهم جو کنار و چشمه سارون / که هر چشمم هزارون زنده رودی
",2,dobeyti,babataher
326,دوبیتی‌ها,326,دوبیتی شمارهٔ ۳۲۶,"اگر دردم یکی بودی چه بودی / وگر غم اندکی بودی چه بودی
به بالینم طبیبی یا حبیبی / ازین هر دو یکی بودی چه بودی
",2,dobeyti,babataher
327,دوبیتی‌ها,327,دوبیتی شمارهٔ ۳۲۷,"از آن روزیکه ما را آفریدی / بغیر از معصیت چیزی ندیدی
خداوندا بحق هشت و چارت / ز ما بگذر شتر دیدی ندیدی
",2,dobeyti,babataher
328,دوبیتی‌ها,328,دوبیتی شمارهٔ ۳۲۸,"بمو واجی چرا ته بیقراری / چو گل پروردهٔ باد بهاری
چرا گردی بکوه و دشت و صحرا / بجان او ندارم اختیاری
",2,dobeyti,babataher
329,دوبیتی‌ها,329,دوبیتی شمارهٔ ۳۲۹,"همه روزم فغان و بیقراری / شوان بیداری و فریاد و زاری
بمو سوجه دل هر دور و نزدیک / ته از سنگین دلی پروا نداری
",2,dobeyti,babataher
330,دوبیتی‌ها,330,دوبیتی شمارهٔ ۳۳۰,"خدایا دل ز مو بستان بزاری / نمی‌آید ز مو بیمار داری
نمیدونم لب لعلش به خونم / چرا تشنه است با این آبداری
",2,dobeyti,babataher
331,دوبیتی‌ها,331,دوبیتی شمارهٔ ۳۳۱,"مرا دیوانه و شیدا ته دیری / مرا سرگشته و رسوا ته دیری
نمیدونم دلم دارد کجا جای / همیدونم که دردی جا ته دیری
",2,dobeyti,babataher
332,دوبیتی‌ها,332,دوبیتی شمارهٔ ۳۳۲,"نگارینا دل و جانم ته دیری / همه پیدا و پنهانم ته دیری
نمیدانم که این درد از که دیرم / همیدانم که درمانم ته دیری
",2,dobeyti,babataher
333,دوبیتی‌ها,333,دوبیتی شمارهٔ ۳۳۳,"مسلسل زلف بر رخ ریته دیری / گل و سنبل بهم آمیته دیری
پریشان چون کری زلف دو تا را / بهر تاری دلی آویته دیری
",2,dobeyti,babataher
334,دوبیتی‌ها,334,دوبیتی شمارهٔ ۳۳۴,"برویت از حیا خوی ریته دیری / دو ابرویت بناز آمیته دیری
به سحر دیده در چاه زنخدان / بسی هاروت دل آویته دیری
",2,dobeyti,babataher
335,دوبیتی‌ها,335,دوبیتی شمارهٔ ۳۳۵,"سمن زلفا بری چون لاله دیری / ز نرگس ناز در دنباله دیری
از آن رو سه بمهرم بر نیاری / که در سرناز چندین ساله دیری
",2,dobeyti,babataher
336,دوبیتی‌ها,336,دوبیتی شمارهٔ ۳۳۶,"غم اندر سینهٔ مو خانه دیری / چو ویرانه که بوم آشانه دیری
فلک اندر دل مسکین مو نه / ازین غم هرچه در انبانه دیری
",2,dobeyti,babataher
337,دوبیتی‌ها,337,دوبیتی شمارهٔ ۳۳۷,"کشیمان ار بزاری از که ترسی / برانی گر بخواری از که ترسی
مو با این نیمه دل از کس نترسم / دو عالم دل ته داری از که ترسی
",2,dobeyti,babataher
338,دوبیتی‌ها,338,دوبیتی شمارهٔ ۳۳۸,"کشم آهی که گردون پر شرر شی / دل دیوانه‌ام دیوانه‌تر شی
بترس از برق آه سوته دیلان / که آه سوته دیلان کارگر شی
",2,dobeyti,babataher
339,دوبیتی‌ها,339,دوبیتی شمارهٔ ۳۳۹,"دل دیوانه‌ام دیوانه‌تر شی / خرابه خانه‌ام ویرانه‌تر شی
کشم آهی که گردون را بسوجم / که آه سوته دیلان کارگر شی
",2,dobeyti,babataher
340,دوبیتی‌ها,340,دوبیتی شمارهٔ ۳۴۰,"الهی ای فلک چون مو زبون شی / دلت همچون دل مو غرق خون شی
اگر یک لحظه ام بی غم بوینی / یقین دانم کزین غم سرنگون شی
",2,dobeyti,babataher
341,دوبیتی‌ها,341,دوبیتی شمارهٔ ۳۴۱,"دل بی عشق را افسردن اولی / هر که دردی نداره مردن اولی
تنی که نیست ثابت در ره عشق / ذره ذره به آتش سوتن اولی
",2,dobeyti,babataher
342,دوبیتی‌ها,342,دوبیتی شمارهٔ ۳۴۲,"در اشکم بدامان ریته اولی / خون دلم ز چشمان ریته اولی
بکس حرفی ز جورت وانواجم / که حرف جور پنهان ریته اولی
",2,dobeyti,babataher
343,دوبیتی‌ها,343,دوبیتی شمارهٔ ۳۴۳,"دل ار عشقت نداره مرده اولی / روان بی درد عشق افسرده اولی
سحر بلبل زند در گلشن آواز / که گل بی عشق حق پژمرده اولی
",2,dobeyti,babataher
344,دوبیتی‌ها,344,دوبیتی شمارهٔ ۳۴۴,"اگر دل دلبری دلبر کدامی / وگر دلبر دلی دل را چه نامی
دل و دلبر بهم آمیته وینم / ندانم دل که و دلبر کدامی
",2,dobeyti,babataher
345,دوبیتی‌ها,345,دوبیتی شمارهٔ ۳۴۵,"کسیکه ره بفریادم برد نی / خبر بر سرو آزادم برد نی
همه خوبان عالم جمع گردند / کسیکه یادت از یادم برد نی
",2,dobeyti,babataher
346,دوبیتی‌ها,346,دوبیتی شمارهٔ ۳۴۶,"شبی ناید ز اشکم دیده تر نی / سرشکم جاری از خون جگر نی
شو و روجم رود با نالهٔ زار / ته را از حال زار مو خبر نی
",2,dobeyti,babataher
347,دوبیتی‌ها,347,دوبیتی شمارهٔ ۳۴۷,"دل شاد از دل زارش خبر نی / تن سالم زبیمارش خبر نی
نه تقصیره که این رسم قدیمه / که آزاد از گرفتارش خبر نی
",2,dobeyti,babataher
348,دوبیتی‌ها,348,دوبیتی شمارهٔ ۳۴۸,"ته که دور از منی دل در برم نی / هوایی غیر وصلت در سرم نی
بجانت دلبرا کز هر دو عالم / تمنای دگر جز دلبرم نی
",2,dobeyti,babataher
349,دوبیتی‌ها,349,دوبیتی شمارهٔ ۳۴۹,"دلی چون مو بغم اندوته ای نی / زری چون جان مو در بوته‌ای نی
بجز شمعم ببالین همدمی نه / که یار سوته دل جز سوته‌ای نی
",2,dobeyti,babataher
350,دوبیتی‌ها,350,دوبیتی شمارهٔ ۳۵۰,"زدل مهر تو ای مه رفتنی نی / غم عشقت بهر کس گفتنی نی
ولیکن شعله مهر و محبت / میان مردمان بنهفتنی نی
",2,dobeyti,babataher
351,دوبیتی‌ها,351,دوبیتی شمارهٔ ۳۵۱,"مو آن باز سفیدم همدانی / لانه در کوه دارم سایبانی
به بال خود پرم کوهان به کوهان / به چنگ خود کرم نخجیر بانی
",2,dobeyti,babataher
352,دوبیتی‌ها,352,دوبیتی شمارهٔ ۳۵۲,"گرم خوانی ورم رانی ته دانی / گرم درتش بسوزانی ته دانی
ورم بر سر زنی الوند و میمند / همی واجم خدا جانی ته دانی
",2,dobeyti,babataher
353,دوبیتی‌ها,353,دوبیتی شمارهٔ ۳۵۳,"هر آن کالوند دامان مو نشانی / دامان از هر دو عالم در کشانی
اشک خونین پاشم از راه الوند / تا که دلبر بپایش برفشانی
",2,dobeyti,babataher
354,دوبیتی‌ها,354,دوبیتی شمارهٔ ۳۵۴,"بیته یکدم دلم خرم نمانی / اگر رویت بوینم غم نمانی
اگر درد دلم قسمت نمایند / دلی بی غم درین عالم نمانی
",2,dobeyti,babataher
355,دوبیتی‌ها,355,دوبیتی شمارهٔ ۳۵۵,"من دل سوته را لایق ندونی / که در دیوان عشاقت بخونی
هزارون بارم از خونی ببو کم / ز تو زیرا که بحر بیکرونی
",2,dobeyti,babataher
356,دوبیتی‌ها,356,دوبیتی شمارهٔ ۳۵۶,"بمیرم تا ته چشم‌تر نبینی / شرار آه پر آذر نبینی
چنانم آتش عشقت بسوجه / که از مو مشت خاکستر نبینی
",2,dobeyti,babataher
357,دوبیتی‌ها,357,دوبیتی شمارهٔ ۳۵۷,"به قبرستان گذر کردم صباحی / شنیدم ناله و افغان و آهی
شنیدم کله‌ای با خاک می‌گفت / که این دنیا نمی‌ارزد بکاهی
",2,dobeyti,babataher
358,دوبیتی‌ها,358,دوبیتی شمارهٔ ۳۵۸,"بنادانی گرفتم کوره راهی / ندانستم که می‌افتم بچاهی
بدل گفتم رفیقی تا به منزل / ندانستم رفیق نیمه راهی
",2,dobeyti,babataher
359,دوبیتی‌ها,359,دوبیتی شمارهٔ ۳۵۹,"ته که خورشید اوج دلربایی / چنین بیرحم و سنگین دل چرایی
به اول آنهمه مهر و محبت / به آخر راه و رسم بی وفایی
",2,dobeyti,babataher
360,دوبیتی‌ها,360,دوبیتی شمارهٔ ۳۶۰,"نگار تازه خیز ما کجایی / بچشمان سرمه ریز ما کجایی
نفس بر سینهٔ طاهر رسیده / دم رفتن عزیز ما کجایی
",2,dobeyti,babataher
361,دوبیتی‌ها,361,دوبیتی شمارهٔ ۳۶۱,"ته که نوشم نه‌ای نیشم چرایی / ته که یارم نه‌ای پیشم چرایی
ته که مرهم نه‌ای بر داغ ریشم / نمک پاش دل ریشم چرایی
",2,dobeyti,babataher
362,دوبیتی‌ها,362,دوبیتی شمارهٔ ۳۶۲,"ز دل بیرون نبجتم ناله نایی / ز مژگان تر مو ژاله نایی
شوی نایه که مو خوابت بوینم / به بخت مو به چشم لاله نایی
",2,dobeyti,babataher
363,دوبیتی‌ها,363,دوبیتی شمارهٔ ۳۶۳,"عزیزون از غم و درد جدایی / به چشمونم نمانده روشنایی
گرفتارم بدام غربت و درد / نه یار و همدمی نه آشنائیی
",2,dobeyti,babataher
364,دوبیتی‌ها,364,دوبیتی شمارهٔ ۳۶۴,"پی مرگ نکویان گل نرویی / دگر رویی نه رنگش بی نه بویی
ز خود رو هیچ حاصل برنخیزد / بجز بدنامی و بی‌آبرویی
",2,dobeyti,babataher
365,دوبیتی‌ها,365,دوبیتی شمارهٔ ۳۶۵,"مو احوالم خرابه گر تو جویی / جگر بندم کبابه گر تو جویی
ته که رفتی و یار نو گرفتی / قیامت هم حسابه گر تو جویی
",2,dobeyti,babataher
366,دوبیتی‌ها,366,دوبیتی شمارهٔ ۳۶۶,"به جز این مو ندارم آرزویی / که باشد همدم مو لاله‌رویی
اگر درد دلم واجم به کوهان / دگر در کوهساران گل نرویی
",2,dobeyti,babataher
367,قصاید,1,باباطاهر - قصیده,"بتا تا زار چون تو دلبرستم / بتن عود و بسینه مجمرستم
اگر جز مهر تو اندر دلم بی / به هفتاد و دو ملت کافرستم
اگر روزی دو صد بارت بوینم / همی مشتاق بار دیگرستم
فراق لاله رویان سوته دیلم / وز ایشان در رگ جان نشترستم
منم آن شاخه بر نخل محبت / که حسرت سایه و محنت برستم
نه کار آخرت کردم نه دنیا / یکی بی سایه نخل بی‌برستم
نه خور نه خواب بیتو گویی / به پیکر هر سر مو خنجرستم
جدا از تو به حور و خلد و طوبی / اگر خورسند گردم کافرستم
چو شمعم گر سراندازند صدبار / فروزنده‌تر و روشن ترستم
مرا از آتش دوزخ چه غم بی / که دوزخ جزوی از خاکسترستم
سمندر وش میان آتش هجر / پریشان مرغ بی‌بال و پرستم
درین دیرم چنان مظلوم و مغموم / چو طفل بی پدر بی مادرستم
نمی‌گیرد کسم هرگز به چیزی / درین عالم ز هر کس کمترستم
بیک ناله بسوجم هر دو عالم / که از سوز جگر خنیاگرستم
ببالینم همه الماس سوده / همه خار و خسک در بسترستم
مثال کافرم در مومنستان / چو مؤمن در میان کافرستم
همه سوجم همه سوجم همه سوج / بگرمی چون فروزان اخگرستم
رخ تو آفتاب و مو چو حربا / و یا پژمان گل نیلوفرستم
بملک عشق روح بی‌نشانم / بشهر دل یکی صورت پرستم
رخش تا کرده در دل جلوه از مهر / بخوبی آفتاب خاورستم
بمیر ای دل که آسایش بیابی / که مو تا جان ندادم وانرستم
من از روز ازل طاهر بزادم / ازین رو نام بابا طاهرستم
",22,ghaside,babataher
368,غزلیات,1,باباطاهر - غزل,"دلا در عشق تو صد دفترستم / که صد دفتر ز کونین ازبرستم
منم آن بلبل گل ناشکفته / که آذر در ته خاکسترستم
دلم سوجه ز غصه وربریجه / جفای دوست را خواهان ترستم
مو آن عودم میان آتشستان / که این نه آسمانها مجمرستم
شد از نیل غم و ماتم دلم خون / بچهره خوشتر از نیلوفرستم
درین آلاله در کویش چو گلخن / بداغ دل چو سوزان اخگرستم
نه زورستم که با دشمن ستیزم / نه بهر دوستان سیم و زرستم
ز دوران گرچه پر بی جام عیشم / ولی بی دوست خونین ساغرستم
چرم دایم درین مرز و درین کشت / که مرغ خوگر باغ و برستم
منم طاهر که از عشق نکویان / دلی لبریز خون اندر برستم
",10,ghazal,babataher
